---
title: 'திருக்குற்றாலக் குறவஞ்சி'
weight: 106
authors:
- திருக்கூட ராசப்பக் கவிராயர்
genres:
- குறவஞ்சி
- பிரபந்தம்
---

----  

  

## திரிகூடராசப்பக் கவிராயரின் திருக்குற்றால ஊடல்  

  

**காப்பு**பொருப்பிறை திருக்குற் றாலப் புனிதனும் புவன மீன்ற  

ஒருத்தியும் புலவி தீர்ந்த ஓலக்க மினிது பாடத்  

திருக்கைவேற் கதிரென் றோங்குஞ் சேவகன் முன்னே தோன்றி  

மருப்பெனப் பிறையொன் றேந்தும் வழுவையான் வழுவை யானே.**நூல்**  

குழல்வாய்மொழியம்மையார்:தேரேறுஞ் சூரியர்கள் வலம்புரியும் வல்மபுரியின் செம்பொற் கோயில்  

தாரேறு மலர்தூவித் தாலத்தார் பரவியகுற் றாலத் தாரே  

ஏரேறு கடல்பிறந்த கருணைநகை முத்துவெளுத் திருப்ப தல்லால்  

ஆரேறு மழுப்படையீர் பவளம்வெளுத் திருப்பதழ காகுந் தானே...(1)குற்றாலநாதர்:காகமணு காததிரி கூடமலை யணங்கேயுன் கற்பின் சீர்த்தி  

யோகமுறை பணிந்தேத்தி யுயர்மறையெ லாம்வெளுப்பா யுனக்கு மூத்த  

மேகவண்ணன் கடல்வெளுப்பாய் யாமிருக்கும் மலைமுழுதும் வெளுப்பா யென்றன்  

ஆகமெலாம் வெளுப்பானா லதரம்வெளுப் பேறாதென் றார்சொல் வாரே....(2)குழல்வாய்மொழியம்மையார்:ஆரிருந்தும் தனித்திருந்தும் பிறைமவுலித் திரிகூடத் தண்ண லாரே  

சீரியபொன் முலைக்குறியும் வளைக்குறியும் பெற்றிருந்த தேவ ரீர்தாம்  

மார்பிலொரு மைக்குறியும் வாடைமஞ்சட் குறியுமன்று வரப்பெற் றீரே  

நேரிழைதன் பேருரையீர் வஞ்சம்தா னோவுமது நெஞ்சந் தானே....(3)குற்றாலநாதர்:நெஞ்சகத்தி னீயிருக்க நின்னையல்லா லொருவரையு நினைய லாமோ  

உஞ்சலிட்ட குழைதடவும் கயல்விழிப்பெண் குழல்மொழியே ஒன்று கேளாய்  

அஞ்சனத்தின் வண்ணமல்ல திருச்சாந்து வழிந்துநிற மதுவே யன்றி  

மஞ்சளைப்போ லிருந்தநிறம் பொன்னிதழித் தாதவிழ்ந்த மாற்றந் தானே... (4)குழல்வாய்மொழியம்மையார்:மாற்றுவெள்ளி மலையிலொரு பவளமலை கொலுவிருக்கு மகிமை போல  

வேற்றுவெள்ளை விடைமீதில் காட்சிதருங் குற்றாலத் தெந்தை யாரே  

ஆற்றுவெள்ளை சடையிருக்கக் கீற்றுவெள்ளை மதியிருக்க அதிக மாநீர்  

நேற்றுவெள்ளை சாத்தினதை இன்றுசிவப் பானகண்ணா னிறுத்தி னீரே...(5)குற்றாலநாதர்:நிறுத்திநாம் பிரிந்ததில்லை நீபிரிந்து பனிவரைக்கே நிற்கு நாளில்  

பொறுத்துநாம் வடவாலின் கீழிருந்தோ மதுதனக்குப் பொறுப்பில் லாமல்  

சிறுத்துநாள் மலர்தூவிக் கறுத்துவந்த சேவகனைச் சிவந்த போது  

குறித்துநாம் பார்த்தவிழி சிவப்பன்றோ குழல்மொழிப்பூங் கொடியன் னாளே....(6)குழல்வாய்மொழியம்மையார்:அந்நாளிற் கோவணமும் புலித்தோலும் வேடமுமா யாலின் கீழே  

பன்னாளும் தூங்கினநீ ரென்னாலே மணக்கோலப் பதம்பெற் றீரே  

இந்நாளிற் சலவைக்கட்டிப் பூமுடித்துத் தினஞ்சுகித்தா லிதுவோ செய்வீர்  

மின்னாரு மினிச்சிலபேர் வேண்டாவோ நீண்டசங்க வீதி யாரே....(7)குற்றாலநாதர்:வீதியாய் மரவுரிகிட் டினாசம்பூண் டரியதவ வேடம் தாங்கி  

ஆதிநாட் கான்தோறு மலைந்துதிரிந் தானதுபோ யயோத்தி மேவி  

மாதுசீ தையைப்புணர்ந்து பாராண்ட வுங்களண்ணன் மார்க்க மெல்லாம்  

காதுகேட் டிருந்துமிது சொன்னதென்ன குழல்மொழிப்பூங் கயல்கண் மாதே...(8)குழல்வாய்மொழியம்மையார்:மாதர்பாற் பலியிரந்தீர் பலியிடப்பைந் தார்துகிலும் வளையும் கொண்டீர்  

சாதுவாய்த் தோலுடுப்பீ ரரையிலுள்ள சோமனையுந் தலைமேற் கொள்வீர்  

காதிலே பாம்பையிட்டீர் கழுத்திலே நஞ்சையிட்டீர் கனபேய் கொண்டீர்  

ஆதலா லுமைப்போலும் பித்தருண்டோ குற்றாலத் தண்ண லாரே...(9)குற்றாலநாதர்:அண்ணல்வரைத் திரிகூடப் பெண்ணமுதே கேட்டியுங்க ளண்ண னான  

கண்ணன்முதல் வரகுதின்று வாயாலெ டுத்தபண்டைக் கதைகே ளாயோ  

மண்ணிலொரு காற்சிலம்பைக் கையிலிட்டான் கைவளையை வாய்மே லிட்டான்  

பெண்ணொருத்திக் காயொருத்தி புடவைகிழித் தானவனே பித்த னாமே...(10)குழல்வாய்மொழியம்மையார்:பித்தனென்றும் பாராமற் பெண்கொடுத்தா னவனோடு பிறந்த வாசிக்  

கித்தனைபெண் சீருமிட்டாங் கையம்பா வுமக்கிருந்தா னெந்த நாளும்  

மைத்துனனைப் பாராட்டி யெங்களண்ணன் செய்தநன்றி மறந்த தாலே  

சத்திபீ டத்துறைவீர் செய்தநன்றி நீர்மறந்த சங்கை தானே....(11)குற்றாலநாதர்:சங்கமெடுத் தேதிரிந்தான் சக்கராயு தங்கொடுத்தோம் தலைநாட் கொண்ட  

சிங்கவெறி தீர்த்தருளிச் செய்யாளை முகம்பார்க்கச் செய்தோம் கண்டாய்  

மங்கைகுழல் வாய்மொழியே யுங்களண்ணன் செய்தநன்றி மறந்த தாலே  

எங்கெல்லாம் பால்திருடி யெங்கெல்லா மடிபடவு மேது வாச்சே....(12)குழல்வாய்மொழியம்மையார்:வாய்ச்சதிரி கூடமலைக் கிறையவரே சொன்னமொழி மறக்க வேண்டா  

ஏச்சுவந்து சுமந்ததெங்க ளண்ணற்கோ வுமக்கோவென் றெண்ணிப் பாரீர்  

காய்ச்சியபால் கண்ணனுண்டான் வேடனெச்சில் நீர்கலந்தீர் கருணை யாமா  

லாய்ச்சியர்கை யாலடிபட்ட டானையநீர் பேடிகையா லடிபட் டீரே....(13)குற்றாலநாதர்:அடிப்பதுவு மாய்ச்சியர்பால் குடிப்பதுவு மிசைந்தானு மரச னாக  

முடித்தலையில் முடியுமின்றிப் படிபுரந்தா னுமுனது முன்வந் தானும்  

படிக்கலமும் பசுநிரையும் பயின்றானுங் குழல்மொழிப்பூம் பாவை கேளாய்  

இடைக்குலத்திற் பிறந்தானோ எதுகுலத்திற் பிறந்தானோ இவன் கண்டாயே....(14)குழல்வாய்மொழியம்மையார்:கண்டிருந்தும் கன்னியர்க்கா வெனைப்பிரிந்த மதந்தானோ கலவித் தேற  

லுண்டிருந்த மதந்தானோ எங்களண்ணன் குலத்தில்மறு வுரைத்தீ ரையா  

பண்டிருந்த வுமதுகுலம் நான்சொன்னாற் பழுதாமோ பரம ரேநீர்  

கொண்டிருந்தும் குலம்பேசல் ஞாயமோ குற்றாலக் கூத்த னாரே....(15)குற்றாலநாதர்:கூத்திருந்த பதம்பெறவே கொதித்திருந்த முனிவர்கட் கொலுச்சே விக்கக்  

காத்திருந்த தேவர்களுங் காட்சிபெற வேண்டியுனைக் கரந்து போனோம்  

பூத்திருந்த திரிகூடப் பொருப்பிருந்த பசுங்கிளியே புலவிக் காக  

வேத்திருந்த வார்த்தையெல்லா மெதிர்த்திருந்து நீயுரைத்தா லென்செய் வோமே....(16)குழல்வாய்மொழியம்மையார்:என்மேலும் பத்தியில்லாத் தேவருண்டோ எனைப்பிரிந்து வீதி போகத்  

தென்மேவு திரிகூடச் செல்வரே நீதியுண்டோ தேவரீர் மேல்  

முன்மேவுங் குற்றமுண்டு திருவாக்குக் கெதிர்வாக்கு மொழிந்த தாலே  

தன்மேலும் குற்றமுண்டு தமையனார் மேலுமுண்டோ தாழ்த்தி தானே....(17)குற்றாலநாதர்:தமையனென்று தங்கையென்று வேற்றுமையென் குழன்மொழிப்பூஞ் சாயல் மாதே  

உமையவளே தமையனுனக் கருமையென்றா னமக்குமவ னருமை யாமே  

நமையுமோரிங் குறையுரைத்தாய் நாமவனைச் சரசமாக நவின்றோம் கண்டாய்  

இமையவர்கள் வேண்டுதற்கா இத்தனையும் பொறுத்தருள்வாய் இமய மாதே....(18)குழல்வாய்மொழியம்மையார்:மாதேவர் நீரொருவ ராடினது கூத்தாச்சு வலியோர் செய்தால்  

தீதேதுஞ் செமியாதீர் குற்றால நஞ்சையுண்டு செமிப்பீ ரையா  

போதாது நீரளக்கு மிருநாழிப் படியெனக்குப் பொன்னும் பூணுஞ்  

சூதான வகைமுழுதுஞ் சொன்னாலென் னாற்பெருமை சொல்ல லாமோ....(19)குற்றாலநாதர்:சொன்னமலை தனதாச்சுப் பொன்னுலகு வெள்ளிமலை சொந்த மாயிச்  

சின்னமொரு பொருளுமுண்டோ பெண்கட்பே தமைக்குணந்தா னிதுபோ லுண்டோ  

உன்னரிய விளைநிலமு நன்னகர நவநிதியு முனக்கே யென்று  

பன்னிகுழல் வாய்மொழியே பாலித்தோம் பட்டயமும் பாலித் தோமே....(20)  

திருக்குற்றால ஊடல் முற்றிற்று  

  

வாழ்த்து  

வார்வாழுட் டனித்திகுழல் வாய்மொழியி னும்பிகை வாழி வதுவை சூட்டும்  

தார்வாழி திரிகூடத் தார்வாழி குறுமுனிவன் தலைநாட் சொன்ன  

பேர்வாழி யரசர்சொங் கோல்வாழி நன்னகரப் பேரா லோங்கும்  

ஊர்வாழி குற்றாலச் சிவனடி யார்வாழி நீடுழி வாழி.  

  

## திருக்குற்றாலப்பதிகம்- திருஞானசம்பந்த சுவாமிகள்  

  

பண் - குறிஞ்சி  

திருச்சிற்றம்பலம்வம்பார் குன்றம் நீடுயர் சாரல் வளர்வேங்கைக்  

கொம்பார் சோலைக் கோலவண் டியாழ்செய் குற்றாலம்  

அம்பா னெய்யோ டாட லமர்ந்தா னலர்கொன்றை  

நம்பான் மேய நன்னகர் போலும் நமரங்காள்...1பொடிகள் பூசித் தொண்டர் பின்செல்லப் புகழ்விம்மக்  

கொடிக ளோடுந் நாள்விழ மல்கு குற்றாலம்  

கடிகொள் கொன்றை கூவிள மாலை காதல்செய்  

அடிகண் மேய நன்னகர் போலும் அடியீர்காள்...2செல்வ மல்கு செண்பகம் வேங்கை சென்றேறிக்  

கொல்லை முல்லை மெல்லரும் பீனும் குற்றாலம்  

வில்லி னொல்க மும்மதி லெய்து வினைபோக  

/*நல்கு நம்பான் நன்னகர் போலும் நமரங்காள்...3(/*நல்கு நம்பான் மேயநன் னகர்போலும் நமரங்காள் என்றும் பாடம்.)பக்கம் வாழைப் பாய்கனி யோடு பலவின்றேன்  

கொக்கின் கோட்டுப் பைங்கன ிதூங்கும் குற்றாலம்  

அக்கும் பாம்பும் ஆமையும் பூண்டோ ரனலேந்தும்  

நக்கன் மேய நன்னகர் போலும் நமரங்காள்...4மலையார் சாரல் மகவுடன் வந்த மடமந்தி  

குலையார் வாழைத் தீங்கனி மாந்தும் குற்றாலம்  

இலையார் சூல மேந்திய கையா னெயிலெய்த  

சிலையான் மேய நன்னகர் போலும் சிறுதொண்டீர்...5மைம்மா நீலக் கண்ணியர் சாரல் மணிவாரிக்  

கொய்ம்மா வேன லுண்கிளி வோப்பும் குற்றாலம்  

கைம்மா வேழத் தீருரி போர்த்த கடவுள்எம்  

பெம்மான் மேய நன்னகர் போலும் பெரியீர்காள்...6நீல நெய்தல் தண்சுனை சூழ்ந்த நீட்சோலைக்  

கோல மஞ்ஞை பேடையொ டாடும் குற்றாலம்  

காலன் தன்னைக் காலாற் காய்ந்த கடவுள்எம்  

சூல பாணி நன்னகர் போலும் தொழுவீர்காள்...7போதும் பொன்னு முந்தி யருவி புடைசூழக்  

கூதன் மாரி நுண்டுளி தூங்குங் குற்றாலம்  

மூதூ ரிலங்கை முட்டிய கோனை மிறைசெய்த  

நாதன் மேய நன்னகர் போலும் நமரங்காள்...8அரவின் வாயில் முள்ளெயி றேய்ப்ப வரும்பீன்று  

குரவம் பாவை முருகமர் சோலைக் குற்றாலம்  

பிரமன் னோடு மாலறி யாத பெருமைஎம்  

பரமன் மேய நன்னகர் போலும் பணிவீர்காள்...9பெருந்தட் சாரல் வாழ்சிறை வண்டு பெடைபுல்கிக்  

குருந்தம் ஏறிச் செவ்வழி பாடுங் குற்றாலம்  

இருந்துண் டேரும் நின்றுட் சமணும் எடுத்தார்ப்ப  

அருந்தண் மேய நன்னகர் போலும் அடியீர்காள்...10மாட வீதி வருபுனல் காழி யார்மன்னன்  

கோட லீன்று கொழுமுனை கூம்புங் குற்றாலம்  

நாட வல்ல நற்றமிழ் ஞான சம்பந்தன்  

பாடல் பத்தும் பாடநம் பாவம் பறையுமே...11  

திருக்குற்றாலப்பதிகம் முற்றிற்று  

திருச்சிற்றம்பலம்.  

  

## திருக்குறும்பலாப்பதிகம் - திருஞானசம்பந்த சுவாமிகள்  

  

பண் - காந்தாரம்  

திருச்சிற்றம்பலம்திருந்த மதிசூடித் தெண்ணீர் சடைக்கரந்து தேவிபாகம்  

பொருந்திப் பொருந்தாத வேடத்தால் காடுறைதல் புரிந்தசெல்வர்  

இருந்த விடம்வினவி லேலங்கமழ் சோலையின வண்டியாழ்செய்  

குருந்த மணநாறும் குன்றிடஞ்சூழ் தட்சாரற் குறும்பலாவே...1நாட்பலவுஞ் சேர்மதியஞ் சூடிப் பொடியணிந்த நம்பானம்மை  

ஆட்பலவுந் தானுடைய அம்மா னிடம்போலு மந்தட்சாரல்  

கீட்பலவுங் கீண்டுகிளை கிளையன் மந்திபாய்ந் துண்டுவிண்ட  

கோட்பலவின் தீங்கனியை மாக்கடுவ னுண்டுகளுங் குறும்பலாவே...2வாடற் றலைமாலை சூடிப் புலித்தோல் வலித்துவீக்கி  

ஆட லரவசைத்த அம்மா னிடம்போலு மந்தட்சாரல்  

பாடற் பெடைவண்டு போதலர்த்தத் தாதவிழ்ந்து பசும்பொனுந்திக்  

கோடல் மணங்கமழுங் குன்றிடஞ்சூழ் தட்சாரற் குறும்பலாவே...3பால்வெண் மதிசூடிப் பாகத்தோர் பெண்கலந்து பாடியாடிக்  

கால னுடல்கிழியக் காய்ந்தா ரிடம்போலும் கல்சூழ்வெற்பில்  

நீல மலர்க்குவளை கண்டிறக்க வண்டற்று நெடுந்தட்சாரல்  

கோல மடமஞ்ஞை பேடையோ டாட்டயருங் குறும்பலாவே...4தலைவாண் மதியம் கதிர்விரியத் தண்புனலைத் தாங்கித்தேவி  

முலைபா கங்காத லித்தமூர்த்தி யிடம்போலு முதுவேய்சூழ்ந்த  

மலைவா யசும்பு பசும்பொன் கொழித்திழியு மல்குசாரல்  

குலைவா ழைத்தீங் கனியுந் தேன்பிலிற்றும் குறும்பலாவே...5நீற்றேது தைந்திலங்கு வெண்ணூலர் தண்மதியர் நெற்றிக்கண்ணர்  

கூற்றேர் சிதையக் கடிந்தா ரிடம்போலும் குளிர்சூழ்வெற்பில்  

ஏற்றே னமேன மிவையோ டவைவிரவி யிழிபூஞ்சாரல்  

கோற்றே னிசைமுரலக் கேளாக் குயில்பயிலுங் குறும்பலாவே...6பொன்றொத்த கொன்றையும் பிள்ளை மதியும் புனலும்சூடிப்  

பின்றொத்த வார்சடைஎம் பெம்மா னிடம்போலும் பிலையந்தாங்கி  

மன்றத்து மண்முழவ மோங்கி மணிகொழித்து வயிரமுந்திக்  

குன்றத் தருவி யயலே புனல்ததும்புங் குறும்பலாவே...7ஏந்துதிணி திண்டோ ளிராவணனை மால்வரைக்கீ ழடரவூன்றிச்  

சாந்தமென நீறணிந் தசைவ ரிடம்போலும் சாரற்சாரற்  

பூந்தணறு வேங்கைக் கொத்திறுத்து மத்தகத்திற் பொலியவேந்திக்  

கூந்தல் பிடியுங் களிறு முடன்வணங்கும் குறும்பலாவே...8அரவி னணையானு நான்முகனும் காண்பரிய அண்ணல்சென்னி  

விரவி மதியணிந்த விகிர்தர்க் கிடம்போலும் விரிபூஞ்சாரல்  

மரவ மிருகரையு மல்லிகையுஞ் சண்பகமு மலர்ந்துமாந்தக்  

குரவமுறு வல்செய்யும் குன்றிடஞ்சூழ் தண்சாரற் குறும்பலாவே...9மூடிய சீவரத்தர் முன்கூறுண் டேறுதலும் பின்கூறுண்டு  

காடி தொடுசமணைக் காய்ந்தா ரிடம்போலும் கல்சூழ்வெற்பில்  

நீடுயர் வேய்குனியப் பாய்கடுவன் நீள்கழைமேல் நிருத்தஞ்செய்யக்  

கூடிய வேடுவர்கள் குய்விளியாக் கைமறிக்கும் குறும்பலாவே...10கொம்பார் பூஞ்சோலைக் குறும்பலா மேவிய கொல்லேற்றண்ணல்  

நம்பா னடிபரவு நான்மறையான் ஞானசம் பந்தன்சொன்ன  

இன்பாய பாடலிவை பத்தும் வல்லார் விரும்பிக்கேட்பார்  

நம்பால தீவினைகள் போயகலு நல்வினைகள் தளராவன்றே...11 திருச்சிற்றம்பலம்  

This page was first put up on April 11,

2001  

Please send your comments and corrections to the [Webmaster(s) of this site](mailto:kalyan@geocities.com, kumar@vt.edu?subject=PM106 :  kkuRavanjci)