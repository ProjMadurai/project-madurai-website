---
title: 'மகா பரத சூடாமணி'
weight: 132
authors:
-
genres:
-
---

----  

சாமதே புருட தீர்க்கஞ் சட்சுநோய்க் கண்ணி லூனம்  

காமுறு ரேகை யீனங் காத்திரம் ரோக மாகும்  

தேமலி சிகையில் லாத சிரசுநோ யழுகல் பூசல்...940  சலமீனம் வருட நாசஞ் சட்சுநோய் கண்ணி லூனம்  

பலநெறி வாயு வீனம் பலவர்ணஞ் சொர்ண நாசம்  

குலவிய கொன்னாய் நீயங் குழன்றதிற் கோப மாகும்  

தலைமுறை யிவகை நீக்கிச் சற்குரு வெடுக்க நன்றே....941  கொள்வது தோஷ மாகுங் கூடிய தில்லை யாலும்  

அள்ளியே சலத்தை விட்டு அத்திர மதனாற் பூசி  

மெள்ளவே திரியம் பகத்தால் விப்பிரன் பரிசிப் பித்தே  

உள்விலாங் குட்டத் தாலே யொருவிர னயனம் பொத்தி...942  பொத்தியே கனிட்டை மூலம் பிடுத்திடும் புருவ மட்டா  

எத்தியோர் தாட னத்தா லிருமுறி யாக நன்றே  

மத்திம மடிரண் டாகி லவரமுச் சரித்துச் செய்ய  

உத்தம கண்ணில் விட்டா லுயர்குல நாச மாமே...943  ஆணுக் காணாக வறிந்துடைநீ தேங்காயை  

வீணுக் காகாமல் விதியினாற் - பேணியொரு  

சாதிக் குச்சாதி தனையறிந்து தானுடைத்தால்  

சோதிக்கும் பாங்காகச் சொல்....944  மணிபிரம னங்குட்ட மாதுமைதான் மையம்  

பணிமகுட மாலானும் பார்க்கி - லணிவிரலில்  

ஆதவனுங் கைத்தலத்தி லாங்கவளு மாகவே  

பேதமறத் தேங்காய் பிடி....945 தேங்காய் லக்ஷணம் முற்றும்.  

  

###  0. பிரம்பு லக்ஷணம்  

  

ஓங்கார வித்துளதா யொவ்வெழுத்தே வேருளதாய்  

ஆங்கார மானந்த மாநிலையாய்ப் - பாங்காக  

நன்றாக வேமுளைத்த நாதசிவ மாமெனவே  

ஒன்றாக வந்தபிரம் புற்று....946  முளைத்தது நிலங்கள் பூமி மொழிசிவ சத்தி பூணத்  

தழைத்தது இலையும் வேருந் தங்கிய கொழுந்தின் சாயத்  

திளைத்தது நந்தி கோடி யெடுத்தது சொரூபந் தன்னில்  

கிளைத்தது கூட்டந் தன்னிற் கிரணமாம் பிரம்பு தானே....947  நட்டுவர்க்கு மூன்றரைச்சா ணந்திக் கிரெட்டிப்பு  

முட்டற்ற பண்டிதர்க்கு மூன்றேசாண் - திட்டனவே  

பட்ட வரையெழுப்பும் பஞ்சாக் கரத்தோருக்  

கெட்டுவிரற் சாணென் றியம்பு....948  நன்றாய்ச் சிவஞானக் கொழுந்தாய்ப் பச்சை  

நாகமெனத் தலைநீட்டி வேத நான்கும்  

ஒன்றாக முளைத்தெழுந்து புவிவிட் டேக  

வோரைந்து ..................  

குன்றாத விரனாற்பத் திரண்டே கூரிட்டுக்  

கூறி ......................  

நின்றாரும் பிரம்புதன்னை வெட்டி நீட்டி  

நிருத்தர் திருக்கரத் தேந்திநின் றாரே....949  அஞ்சுகணு வீசனா மளவே நெடுமாலா  

மிஞ்சுகணுக் கீழ்வாம வேந்தனா - மிஞ்சிப்  

பிடித்தகரஞ் கூசியாம் பேருலகோர் முன்னே  

எடுத்தபிரம் பேயாகு மென்....950  அச்சமற வாதியரா யாடியதோர் நிர்த்தத்தை  

உச்சிதமா யானு முரைக்கின்றே - னிச்சயமே  

முச்சாண ரைப்பிரம்பே முதற்குருவே மும்மூர்த்தி  

தத்ததாப தாகத்தைத் தாக்கு....951  தாக்கிய தோர்பிரம்பு தான்பாதி யானாக்கால்  

வாக்கிற் பிடித்து வலமாகி - நோக்குடனே  

யானபர தத்தொழிலை யாட்டிவைத்தா னாடலிவை  

தானறிந்த கைப்பிரம்பாற் றான்....952 பிரம்பு லக்ஷணம் முற்றும்.  

  

###  1. உடைக்கச்சை லக்ஷணம்  

  

வேங்கை வரியுடையான் மெய்ஞ்ஞானக் கச்சையான்  

ஓங்குமுய லகனுதிர மெண்ணெயாய்த் - தாங்குபுகழ்  

நாகமே மென்முடியாய் நர்த்தகனென் றேசமைந்தான்  

ஏகமாய் நின்ற வீசன்....953  

  

###  2. நாடக அரங்கம் முதலியன  

  

சங்கஸ்தாபனம்  

தாபர நாடகத் தரங்கஞ் செய்தற்  

கான விடந்தனிற் சங்கத்  

தாபனஞ் செய்வு மாகிய நாளுஞ்  

சார்ந்திடு ராசிவாஸ் துவினாள்  

தீபமாய் விளங்கு முத்திரட் டாதி  

திகழுத் திராடம் ரோகணியும்  

சேர்ந்திடு மிருக சீரிடம் பூசஞ்  

சீருறு மிராசியா மகரங்  

கூபமாய் விளங்கும் விருச்சிக ராசி  

கூடிய விரதநல் வேளை  

குணமதாம் சங்கத் தாபனஞ் செய்யக்  

கூறினர் நூன்முறை தெரிந்து  

பாபமில் லாத பரதநூல் கற்றோர்  

பனிவரை யெனத்திகழ்ந் தெழுந்து  

பணிகளைச் சுமந்து மார்பெலா மடர்ந்த  

பருந்தனத் துடையமெல் லியலே....954  வாஸ்துவின் மாதம்  

கன்னிதுலாம் விருச்சிகம தாய்விளங்கு  

மிம்மாதங் களிற்கி ழக்கே  

சென்னியுந்தெற் கின்முகம தாய்த்துயிலுந்  

தனுமகரஞ் சேர்ந்த கும்பம்  

தன்னிறெற்குத் தலைமேற்கு முகந்துயிலும்  

பங்குனி சித்திரை வைகாசி  

உன்னியமேற் குத்தலையும் வடக்குமுகந்  

துயிலுமென வோது மின்னும்....955  மிதுனமுங் கடகஞ் சிங்க மிதில்வடக் காகச் சென்னி  

முதிரவே வைத்து மேற்கு முகமாகச் சயனங் கொள்ளும்  

மிதுனமுங் கன்னி சாப மீனமிந் நான்கு மாதம்  

நதிகொளு மூலை மூலை கால்தலை வைத்துத் தூங்கும்....956  ஆதலினா லிந்நான்கு மாதமும் விலக்கிமற்ற தாகுமாதங்  

கோதுமரங் கமும்வீடுந் தச்சுசெயச் சுகமென்பர் குறுக்காய்வாஸ்து  

மேதினியிற் கிடவாம லவனெழுந்த மாதமதில் விளம்புகின்ற  

தேதிகளின் முன்னுரைத்த நாளுமிரா சியுங்கூட்டிச் செய்யநன்றே....957  வாஸ்து ஏழுநாள்  

சித்திரைபத் தாம்வைகா சியிலிருபத்  

தொன்றாகுந் தெய்தி யாடிப்  

பத்துடனொன் றாமாவ ணிக்குமுப்  

பதாகு மைப்பசிப் பன்னொன்றாம்  

முத்தியகார்த் திகைக்கெட்டா மொழியுந்தை  

பனிரண்டாய் முழங்கு மாசி  

யெத்துமிரு பதுவான தேதிகளில்  

வாஸ்துவெழுந் திருக்கும் பாரே....958  மண்டப லக்ஷணம்  

நன்றாய்க் கீழ்மே லறுபத்து நாலுமுழ மாகிய நீளம்  

ஒன்றாய் முப்பத்தி ரண்டு முழமகலமா மண்டப மதனில்  

குன்றாய்த் தெற்கு வடக்கோடு குணபான் மேற்குவா சலுமாய்க்  

கன்றாய்மயனூல் விதிப்படியே கனக்கச்செஞ் சாளரந் திறந்தே...959  மண்ணிநீர் புழுகு நெய்யும் வகைப்படி வடித்துத் துய்ய  

கண்ணென மாசு போக்கிக் கணகசித் திரங்க டீட்டி  

நண்ணிய நிலைக்கண் ணாடி நாடகப் பத்தி யேற்றி  

விண்ணவ ரரங்க மென்ன விரிஞ்சனும் புகழச் செய்தே...960  நிலத்தினிற் களபச் சாந்தா னிகரித்து நிலவைத் தானே  

தலத்தினிற் பதித்த தென்னச் சந்திர காந்த மென்னப்  

பலப்படும் புனலி னூடே பளிங்கொளி பரந்த தென்ன  

நலத்தினிற் சிறப்புச் செய்தே நவமணி விளக்கை யேற்றி....961  பூரண கும்பம் வைத்தே புதுநறும் பஞ்ச தூபம்  

காரண மாகக் கோலி கனக்கமேற் கட்டி கட்டிச்  

சீரணி வயிர முத்துஞ் செழுமணிப் பவளந் தூக்கிப்  

பேரணி துவச வாசற் பெருத்தபூ மாலை தூக்கி....962  நடனசாலை  

பாரித்த நடன சாலை பலவலங் காரஞ் செய்தே  

வாரிச்செம் பவள முத்தும் வயிரமா ணிக்க மற்றும்  

பூரித்த மணிய நேகம் புனைந்தசிங் காச னத்தை  

நேரிட்ட வரங்கந் தன்னி னெறியினிற் குடபால் வைத்தே...963  வயங்கிய நிருத்த சாலை வகைமையா யலங்க ரித்துத்  

தயங்குசிங் காச னத்திற் றமனியத் தவிசின் மீது  

வியங்கொளெண் டிசைசூ ழோசை வேலைமண் புரக்கும் வேந்தன்  

இயங்குநங் குணபா னோக்கி யினிதிருந் தருளு மாதோ....964  இராஜ லக்ஷணம்  

வழுதிதன் குலத்தில் வந்து வயங்குமன் னவனே யாகி  

அழகினின் மிகுந்த தென்ன வரிவையர்க் கொருவ னாகிப்  

பழுதறப் பரத நூலை யாய்ந்துட னுணர்ந்தோ னாகி  

எழுகடல் வளையும் ஞாலத் திறைவனா யிருப்பன் மாதோ....965  தன்மசிந் தனையு நன்றாய்த் தகுந்தநன் னிறத்தோ னாகி  

வன்மங்க ளேது மில்லா மனத்தனாய் வாகு ளானாய்க்  

கன்மங்கள் சற்று மில்லாக் காகுத்த னொப்பா னாகி  

இன்மங்க ளங்க ணன்றா யியல்புடன் வகுக்க லாமே....966  குலத்தினாற் பகையை வெல்லுங் குணத்தினாற் றானு மாறா  

நலத்தகு கொடையால் வன்மை நலத்தினாற் சகல வித்தை  

சொலத்தகுந் தௌிவாற் கீர்த்தி துய்யவ னிருத்தங் கண்டு  

கலக்கமுள் குற்ற நீக்கிக் குணங்கொளுங் காவல் வேந்தே....967  இதம்பெறக் குணபா னோக்கி யிருந்தரு ளந்த வேலை  

விதம்பெறுங் குமரர் மற்ற வெற்றிவா ளமைச்சர் சேனை  

திதம்பெறு மண்டலீகர் திரள்படைத் தலைவர் வேந்தர்  

பதம்பெறு வலது பாகம் பணிந்துசே வித்து நிற்க...968  மாதவர் புராண நூலோர் மாகதர் மற்ற நூலோர்  

கோதறு பரத மிக்கோர் குறித்திடுங் கணிதங் கற்றோர்  

போதஞ்சே ரந்த ணாளர் புரோகிதர் நாட கத்தோர்  

தீதில்பா டகரெல் லோருஞ் சிறப்புட னிடத்தே நிற்க....969  ஒளிமணிக் கடகக் கையா லுபயசா மரைகள் வீச  

அளிதிகழ் விரைம லர்ப்பந் தாலவட் டங்கண் ணாடி  

தௌிதரு முடைவா ளேந்திச் சித்திர மடவார் சூழக்  

களிமயிற் போலி ராச கன்னியர் குடபா னிற்க...970  பொருந்துசபா பதிக்குமுன்னம் புகழ்நடனந்  

திகழரங்கப் புறம்பா னிற்கப்  

பிரம்புகரந் தனிற்றாங்கிப் பேர்பெருங்கட்  

டியக்காரன் பிரியா நிற்கக்  

கருந்தடங்கண் ணார்நடன நடிக்குவகை  

யுளமகிழ்ந்து காணும் வேந்தன்  

திரிந்திடுமவ் வரங்கத்தி னாற்புறத்துச்  

சதுரங்க சேனை சூழ....971  குலவிய குமரர் சேனை கொற்றவக் குலத்தி லுள்ளோர்  

அலைவிலா மண்டலீக ரருந்திற லமைச்சர் சேனைத்  

தலைவர்மெய்க் காவல் செய்வோர் தலம்புகழ் தானை யாகும்  

வலமுற மதித்து வேந்தை வணங்கியே மகிழ்ந்து வைக....972  மந்திரி லக்ஷணம்  

உறுதிச்சொனற் குணங்கீர்த்தி யைக்கோரல்  

பிறருடைய வுள்ளங் காணல்  

மருவுநடு நிலைமைகுண தோஷபே  

தந்தெரிதன் மகிழ்சிங் காரத்  

துறுநீலை தனிலிச்சை நீதிநன்ம  

னங்கல்வி யுகந்த வர்க்கு  

அரசபே தாபேத மறிஞான  

முடையவனே யமைச்ச னாமே....973  சபா லக்ஷணம்  

சத்திய மொழுக்க மறங்குணங் கீர்த்தி  

மறைமொழிகள் சார்த னேமம்  

எத்திசை மன்னரும் பரவல் வேதாந்தம்  

வீணைகவி யிலக்க ணச்சீர்  

ஒத்திடு சவுரியம் விளங்கன் மன்னமன்னர்  

நிறைந்திருத் தலுண்மை யோர்தல்  

பத்திய விப்பதி னைந்துஞ் சேர்ந்தவிடஞ்  

சபையெனவே பகரு நூலே....974  சபாசப்தாங்க லக்ஷணம்  

வித்துவான் கவிகள் வந்தி விகடஞ் சங்கீ தத்தோடு  

முத்தருட் புராண முன்னாண் மொழியிதி காச மென்னும்  

பத்திசே ரிந்த வேழும் பகர்ந்தனர் சபைக்கு ரித்தாம்  

சத்தாங் கமெனவல் லோர்கள் சாத்திரந் தன்னின் மாதோ....975  சபாமண்டபம்  

உரையங் கத்தில் வடக்குமுகத் திலேனு  

முற்றகீழ் முகத்திலேனுந் துலங்குகின்ற  

அரியா சனத்திற் சபாபதி யிருக்க  

வலங்கரித் தவன்றேவி யிடத்திருக்கப்  

பெருவலத் திலமைச்சன் வலமிடத் திற்கற்ற  

பேரான கவிகா யகாளிருக்கப்  

பிரகரு திற்புவி யரசர்நின் றிருத்தல்  

பெற்றியாஞ் சபாமண் டபத்தின்சீரே....976  சபாநாயக லக்ஷணம்  

சீமான் சகல சாஸ்திர முணர்ந்தவன்  

கலாசோதனை தெரிந்த நிபுணன்  

தீம்பா வமற்ற வனற்குணந் தயவுசத்  

தியவாக் விதட்சண முளான்  

பூமான் பிரசன்னமுகன் றருமசிந் தனைகீர்த்தி  

பொறுமையா தரவை யுடையோன்  

புண்ணியர் யாவரு மதித்திடு மீகை  

யான்புகழ் சௌர்ய ஞானவுசிதன்  

சேமவான் கீத வாத்ய நிருத்தச்  

சுத்த தேசியத்தியல் பறிந்தோன்  

செய்ய சரசம் பொறுமை வேடிக்கை  

தனினினைவு சென்றகன நயவிலாசன்  

காமனே ரழகுடைய னூக முடையோ  

னிலக்கண மிலக்கிய மறிந்தோன்  

கனவான் றராதர மறிந்த சதுரன்  

சபைக்கு அதிபனென் றோதுநூலே....977  சபாநாதனிருப்பு  

இந்த விதமா யிசைந்த சபைநாதன்  

முந்திக் கிழக்கு முகமா யிருந்தவுடன்  

உரவோ ரமைச்ச ரிசையுற்ற கவிவாணர்  

இருபா னிறைந்தி ருப்பதே....978  சபையிலுள்ளோர் லக்ஷணம்  

இரசிகள் கன்மஷ மில்லார் பொதுவர்  

மேன்மையுள ரெழிற்சாவ தான முடையோர்  

இணையிலாப் படர்நடன காய கர்களின்  

மறதி மோச மெல்லாம் பொறுத்துப்  

பரிவுட னீதி விவரிக்கு மறிவுடையர்  

பாவா பாவ முணர்ச துரராய்ப்  

பாங்கான குணமுடையர் காரியத் தைரியம்  

பண்பு பெறும்வி நயமு டையோர்  

திரமுடைய மதமாச் சரிய மிலாதவர்  

களேற்றிட் டதுரு வாத மில்லார்  

தீங்கற்ற நினைவுடைய ரெக்கா லுமுப  

காரம் செய்கின்ற சித்த முற்றோர்  

பெருமைபெறு சபைநா யகன் நினைவை யோர்ந்  

துசிதம் பேசு வசனத் திறமையோர்  

பேராத பொறுமை யோர்சபை யான  

ரென்னவே பேசு மிப்பரத நூலே....979  சபையில் பாத்திரமிருக்கும் லக்ஷணம்  

அரிதாஞ் சபைத்தலைவ னெதிரிற் பாத்திரநிற்  

றலவள் வலப்புர மத்தளம்  

அவளருகிற் சங்ககா களவாத்யக் காரன்  

அன்னவ ளிடப்பு றத்தில்  

திரமுள்ள காயக னவன்பின் சுதிக்காரன்  

சேர்ந்தருகி லாஸ்யக் காரன்  

சீர்பெறும் பாத்திரத் தின்பின்னர் நட்டுவன்  

தேனெனும் பரத சரணி  

தெரிவித்து நிற்பனிச் செயலுடைய கானமும்  

சீரான வாத்தி யங்களும்  

செய்கின்ற நர்த்தனமு மபிநயாதி களெல்லாம்  

திறம்பெற விருந்து என்னும்  

பரிவுடன் கேட்டவர் புரிந்தவர்கள் சுமுகசம்  

பத்து சந்ததி யாயுளும்  

பதமுடைய வாரோக்கிய மடைவ ரெனவேமுன்  

பகர்ந்தனன் மதங்க முனியே....980  சபைவணக்கம்  

வேதங்கள் கொம்புகளாய் மேலாகுஞ் சாத்திரங்கள்  

தாதுகள்வி ளங்குமலர்த் தாருகளாய் - நீதமுடன்  

கற்றோரே தும்பிகளாய்க் கண்டசபா கற்பகத்தைப்  

பொற்றுவே னென்பாய்ப் புகழ்ந்து....981  அரங்கபூமி லக்ஷணம்  

நாற்கோணம் பொன்வடிவா நல்லலகா ரம்பீசம்  

தேக்கும் பிரமனதி தெய்வமாம் - ஏற்கும்  

அரங்கத் தலபூமிக் காமிலக்க ணந்தான்  

குறையறவே நூலாய்ந்து கூறு....982  அரங்கபூமியைத் தொழுதல்  

அரிபத்தி யுண்டாக்கி யழகியரத்  

தினப்பணிபூ ணகில மாதே  

பெருமிரத் தினந்தருந் தாயேகூர்மஞ்  

சேடன்முடி பெரிதா மேரு  

மருவியதிக் கயங்கடனைப் பூண்டவனே  

ஐம்பூத மமைந்த மின்னே  

பொறுமைகொள்வாய் நடனத்தி னடிநின்மேற்  

படுங்குற்றம் போற்றி போற்றி....983  அரங்கத்தில் பாத்திரம் நிற்கும் லக்ஷணம்  

நடனத்திற் கானவிட மரங்கமென்று  

பரவவரங் கநடுவின் மின்னாள்  

அடுத்திருத்தல் நட்டுவனாம் வலப்புறத்திற்  

றாளகிரி அடுத்த பக்கத்  

திடத்தினின்மத் தளம்வேணு விவர்கணடுச்  

சங்கித மிதமாய்க் கூடும்  

படிவான சுதியுநிற்ப தாகநர்த்த  

னஞ்செய்தற் பண்பாம் பாரே....984  அரங்கதேவஸ்துதி  

பரதகுல பாக்கியமே பாவரசா னந்தத்  

துருவா யெழுந்த வொளியே - மருவுசக  

மோகனமே யின்ப முதலே யரங்கநிலை  

யாகவள ரம்மையெனை யான்....985  மேற்படி - வேறு  

விக்கின மின்றி யுலகெலாங் காக்க  

விண்ணவ ரதிசயங் கொள்ள  

விருப்பம தாக வடுத்தவர் வாழ  

மேன்மைய தாஞ்சபை நாதன்  

திக்குறுங் கீர்த்தி யுடன்வளர்ந் தேறச்  

சீர்கொளும் பாத்திரஞ் செழிக்கத்  

தௌிவதா யாசா னோதிய சிட்சைத்  

திறம்பெற வுன்னியுந் தனுக்கு  

முக்கிய புட்பாஞ் சலிசெய்தே னெனவே  

முழங்கவே யரங்கதே வதையை  

மொழிகளா னடன முதலிலே துதித்து  

முடிந்தமே னாட்டியங் கீதம்  

பக்குவந் தோய்ந்த வபிநயம் பனுவற்  

பாவமுந் தெரிந்திட நடித்தல்  

பண்பதா மெனவே வழுத்தினர் மேலாம்  

பரதநூ லாய்ந்துணர்ந் தவரே....986  பாத்திரநட்டுவ பாந்தவ்யம்  

நிர்த்தனா ரம்பஞ் செயும்வரை யாசா  

னீள்ரச பாவசின் னங்கள்  

நிகழ்ந்திடு மங்கவின் னியாசங்கள்  

நிறைகாட் டும்வரை யிலாமாமன்  

விர்த்தியா மரங்கந் தனிலாடும் போது  

விள்ளுவ ருடன்பிறப் பென்ன  

மிருசபைத் தலைவ னிடம்பாவம் பிடிக்கில்  

விளங்குவன் றந்தையா மெனவே  

வர்த்தமாம் வீட்டி லிருந்தரங் கம்போ  

யகம்வரும் வரையிலீன் றெடுத்த  

வன்னையா மென்ப ராகவிவ் வைந்து  

மாடிடும் பாத்திரத் திற்குக்  

கீர்த்தியாய் விளங்கு நட்டுவ னாகுங்  

கிளையென நூன்முறை தெரிந்தோர்  

கிளர்த்தினர் கிரியும் யானையின் முடியுங்  

கிளர்ந்தெழுந் தடதன மாதே....987  பாத்திரமேள பாந்தவ்யம்  

பாத்திரத்தின் றந்தையாம் பருமிருதங் கந்தாயாம்  

நேத்திரமாந் தம்புருவு நேர்கீதம் - பூத்தமலர்  

மாதே யுடன்பிறப்பா மாறாத தாளலய  

மாதி முதலா யறி....988  பாத்திரசொரூப லக்ஷணம்  

மருங்குக்குக் கீழயனு மால்தோ ளளவும்  

இருங்கணமே சென்னியள வீச - னெருங்குதனம்  

வண்டணியும் பூங்குழலாள் வந்தாட வேயிருந்த  

மண்டலமே லிங்கவடி வாம்....989  கூத்தின் உறுப்புக்கள்  

மண்டலங்க ளாறும் வருகரண நூற்றெட்டு  

மண்டவரு தானகமோ ரைம்பத்தொன் - பண்டே  

வருசாரி யீரெட்டும் வட்டமே லாகக்  

குருசாதி நூலுரைத்த கூத்து....990 நாடக அரங்கம் முதலியன முற்றும்.  

  

###  3. நாட்டியக்கிரமம்  

  

கணபதி பூஜை  

முந்தவே கணபதிக்கு முரசுடனை< வேத்திய முழங்கி வானம்  

சிந்தைமகிழ் பூமிக்கு மவ்வவ்வாத் தியமுழங்கிச் சிந்தை செய்து  

அந்தமிகுங் குருமொழியை மனங்கொண்டு சுகம்பெறவே யாலா பித்துப்  

பந்தமுறப் பாடுவது பரம்பொருளுக் கேற்குமெனப் பகரு நூலே....991  நாட்டியக்கிரமம்  

முன்னோர்க ணடனத் துக்காய் மொழிந்தகா ரியச்சொ றேர்ந்து  

மன்னிய விஷ்ட தெய்வ முதற்சபை வணக்கஞ் செய்து  

உன்னியே நடனஞ் செய்த லுத்தம மென்று மேலோர்  

நண்ணுநாட் டியக்கிரமத்தை நவின்றன ரறிந்து கொள்ளே....992  நாட்டியமேளக்கோவை  

தாக்குமத் தளமே சல்லி யிடக்கைதண் ணுமையு டுக்கை  

வாக்கமை கரடி காளம் வழங்கிய முபாங்கஞ் சங்கம்  

தூக்கிய தாளந் தண்டி சுருதியாள் வீணை கண்டம்  

தோக்கிய வேக்கத் தாளஞ் செவ்வையிற் சிலம்பும் போது...993  நற்றக னிடக்கை சல்லி நவின்றிடும் பாடல் கற்றோன்  

வெற்றிசே ரரங்க மாதர் மின்னுறச் சிறுவர் வீணை  

முற்றியா மிராவ ணாஸ்த முகவீணை வேணு நாத  

முற்றபல் வீணை சந்த்ர னுடல்மத் தளமே தாளம்...994  சீர்பெற்ற வரங்கத் தேறித் திகழ்தரு கருவி யைய்ந்து  

பேர்பெற்ற மத்த ளத்திற் பிறங்கிய வோசை மேலாய்  

ஏர்பெற்ற கருவி யெல்லா மிசைந்தமத் தளத்திற் கூட்டி  

நேர்பெற்ற மத்தி மாதி நாயக னின்று பாட...995  அங்கண்வா ச்சியங்க ளோசை யடங்கலு மடங்கிப் பின்னர்  

வங்கிய முபாங்க மூத மாகதர் வணங்கி மாலோன்  

சங்கரன் றன்னைப் போற்றித் தலம்புகழ் மத்தி மாதித்  

துங்கவ ளரப்பங் கீதந் தொடங்கிமுன் பாடு மெல்லை...996  மூவைந்து பேரு நன்றாய் முறைபிறை போலே நிற்கக்  

காவலன் முன்னீரைந்து கதித்திடு முழத்திற் கீழ்பால்  

தேவலோ கத்த ணங்கின் ஜகத்தணங் கழகின் மிக்க  

பூவைமூ வேழு நீக்கிப் பொலிந்தனன் நடன சாலை....997 நாட்டியக்கிரமம் முற்றும்.  

  

###  4. பெண்ணின் வகை  

  

நாட்டிய உத்தம மத்திம அதம தேசப்பெண்  

உத்தமமா நிருத்தமது உத்தரதே சத்தாகு மோதுகின்ற  

மத்திமமா நிருத்தமது மத்திமதே சத்தாகு மற்றுமிந்தச்  

சாத்திரத்திற் சொல்லதமந் தட்சணதே சத்தாகுந் தாசிமின்கள்  

உத்தமமத் திமமதமம் பெண்களா கும்மெனவே வோது நூலே....998  நாட்டியப்பெண் வயது  

ஐந்து வயதுமுத லைம்பதா மாண்டுவரை  

எந்தவித மாது மிணங்கவே - விந்தையதாம்  

நாட்டியமு ழங்கலாந வின்றதற்கு மீதாகு  

நாட்டியமா காதெனவே நாட்டு....999  பெண்பருவம்  

போதைவய தேழாம் பெதும்பைபதி னொன்று மங்கை  

மாதே பதின்மூன்றா கும்மடந்தை - யோதுபதி  

னாறரிவை யாமிருபத் தைந்துமுப்பத் தொன்தெரிவை  

பேரிளம்பெண் ணாற்பதெனப் பேசு....1000  மணப்பெண் லக்ஷணம்  

எண்வயதாங் கன்னி யிசையுமோன்ப தாம்வயதின்  

பெண்ணுக்கு ரோகிணியென் பேராகும் - வண்ணமிசை  

மாசிலாப் பத்து வயதிற் கவுரியப்பாற்  

றூசுடைய பெண்ணெனவே சொல்....1001  மணப்பெண் பருவம்  

உத்தம மாங்கன்னி மத்திமமு ரோகிணியாம்  

பத்துவய திற்பெண்ணாம் பாரதமர் - முத்துநகை  

மாதே யிதிலுத்த மாமணக்குங் கன்னிமற்ற  

மீதிரண்டுங் கூடாதாய் விள்....1002 பெண்களின்வகை முற்றும்.  

  

###  5. சில நாட்டிய வகைகள் முதலியன  

  

கத்தி நாட்டியம்  

இசையநாற் கால்க ணாட்டி யீராறங் குலத்தின் மேலே  

பசைகொளு மீரெண் கத்தி யாங்குடன் கட்டி யப்பா  

லேசிமைய நுனியி னின்று ஆடங்கா மார்த்த மோக்கம்  

ஏசமதாய்த் தருமென் றீச னியம்பின னந்திக் கன்றே....1003  பேரணி நாட்டியம்  

பாவமதி னறிதா ளத்தி னோடே  

பகர்தத்தித் தொன்னமென் சொல்லை  

ஏவிமட் கலத்தின் மீதினி னின்று  

ஏகதாளத் தையோர் கையின்  

மேவிமற் றொருகை தனிலன்ய தாளம்  

விளங்கவே நடிப்பதா மெனவே  

கூவிளம் புனையுமர னந்தி கேட்கக்  

கூறின னிதைமனங் கொள்ளே....1004  நாட்டிய ஆரம்ப அந்திய வந்தனம்  

இரண்டுகை யிடுப்பில் வைத்துட னிமிர்ந்து  

இரண்டுதாள் சேரவே நின்று  

இரண்டுகை சிகர மாக்கியே மார்பி  

லியற்கையாய் நிறுத்திக்கா லிரண்டும்  

உரம்பெறத் தட்டிப் பின்னொரு கையை  

டோளமாய்ப் பூமியைத் தொட்டுத்  

திரங்கொள நிமிர்ந்து வணங்கல் நாட்டியத்திற்  

செயுமாதி யந்த்யவந் தனமே....1005  உட்கார்ந்த அபிநயம்  

இரண்டு பாதங்கள் சம்மணங் கூட்டி  

யிருதுடை படிய விருந்து  

இரண்டுகை யிடுப்பில் வைத்துமார் விரித்து  

மிருபுயங் களையு முயர்த்தித்  

திரம்பெறு மிடக்கை யிடுப்பினில் வைத்துச்  

சிகரமாய் வலக்கரங் காட்டிச்  

சிரமுகங் களங்கண் சம்ப்ரசா ரிதமாய்ச்  

செய்தபி நயித்திட லென்னே....1006  நின்ற அபிநயம்  

முன்னுரை செய்த வவயவங் களுடன்  

முழங்கிய கருடபா தமதாய்  

உன்னியே பனிரண் டங்குல வளவா  

முயர கலத்தி லிருந்து  

துன்னிய முழந்தா ளுயர்த்தியோர் காலைத்  

தூக்கிங்குஞ் சிதமாய்த் தட்டி  

நின்னய மாக நின்றபி நயித்த  

னீீதியா யுரைத்தனர் நூலோர்....1007  நாட்டியஞ்செய்யும் ஸ்தலங்களின் லக்ஷணம்  

நாட்டிய மென்னுமிந்த நற்றொழில் தன்னை நேர்ந்து  

சட்டமதாகச் செய்யு மிடமது விளம்புங் காலை  

கூட்டமா மறையோ ரில்லங் குடிபுகு மிடத்தி னும்பேர்  

நாட்டுமா சற்ற சோதி வழங்குமி டத்து நண்ணே....1008  சுகசோப னத்தி லும்பேர் சுதன்பெறு சங்கி லுஞ்சீர்  

மகதேவர் கொலுவி லுந்தார் மன்னர்தங் கொலுக்கூட் டத்து  

மகமகிழ் திருநா டன்னி லபிடேகஞ் செயுமி டத்தும்  

மகிமைசேர் மகுடஞ் சூட்டு மன்னர்க ளிடத்தும் பாரே....1009  தேவர்கள் பொருந்தி டும்யாத் திரைசெய்யு மிடத்துங் கையால்  

பூவையர்க் குகந்து மங்கி லியம்பூட்டு மிடத்தும் விந்தை  

மேவுபட் டணங்கி ரகப்ர வேசமா கியவி டத்தும்  

தாவிய ருதுவாங் கன்னி ருதுசாந்தி தலத்து மென்னே....1010  மறையோர்கள் புசித்த பின்னு மண்டபந் தனிலு மென்றும்  

குறைவில்லா தேயா கங்கள் கூடிய விடத்தே மிக்கப்  

பொறுவிலாப் புண்ய காலம் பொருந்துமவ் வேளை தன்னு  

மறமுணர் வேந்தர் செய்யும் யாத்திரை தனிலு மென்னே....1011  நாட்டியப்பலன்  

வேதத்தி லுதித்த விந்தச் சங்கீதம்  

விப்பிர ரிருவர்கள் கூடி  

வீணையின் முகமாய் வேள்வியா மசுவ  

மேதமண் டபந்தனிற் கானம்  

நீதியாய்ச் செய்யி லைச்வரிய மதாம்  

நிறைகொளும் வாத்திய முழக்கில்  

நேர்மைசேர் சுபமாங் குறைவின் றிசைய  

நிருத்தஞ் செய்திடி லாயுளுண்டாம்  

ஓதிய தாள மடைவுடன் கொள்ள  

வுலகெலா மாட்கையா மிதனை  

உறுதிசேர் மனத்தா லுணர்ந்து சாத்திரத்திற்  

குற்றமார்க் கந்தனை யோர்ந்து  

மேதினி தன்னி லியாவரு மறிய  

விளம்புவை பூரணை யுதித்த  

விதுதனைத் திகழ்ந்து கதிகொள வொளிர்ந்து  

வேட்கைசேர் முகத்துடை மானே....1012  நாட்டியத்தின் அசுபபலன்  

கானம தீன மாகின் மிடியெனக் கருதும் வாத்யம்  

ஈனம தாகிற் கீர்த்தி யிலைநாட்டிய மீன மாகில்  

தானமா ரோக்ய நட்டந் தாளவீ னமதே யாகில்  

தேனுறு மொழியி னாளே சுகமில்லை யென்று தேரே....1013  நீசநாட்டியம்  

பேசுமே யிஷ்ட தெய்வப் பிரார்த்தனைச் சபைவ ணக்கம்  

நேசமாய்ச் செய்யா நிர்த்த நீசநாட் டியம தாகும்  

பாசுள விந்நிருத் தத்தைப் பார்ப்போர்சந் ததிக ளற்றுக்  

கூசிய பசுவின் யோனி பிறப்பர்க ளென்னும் நூலே....1014  சாபவிவரம்  

கிருதயு கத்திற் றோன்றக் கிட்டுமே நொடிக்கு ளேதான்  

வருதிரே தாயு கத்தில் வளர்பத்து நாளே யாகும்  

நிரைதுவா பரத்தின் மாத நீள்கலி வருட மென்றே  

தரணியிற் பராச ரன்சொற் சாபத்தின் விபரமாமே....1015 சில நாட்டியவகைள் முதலியன முற்றும்.  

  

###  6. விருது லக்ஷணம் முதலியன  

  

தேவதைகள்  

விருதெனுஞ்சொன் மூன்றெழுத்திற் கதிதெய்வங்  

களின்விவரம் விள்ளக் கேண்மின்  

திரமுறு விகாரமதே வீமனாம்  

ருகாரமு ருத்திரனாந் துர்க்கை  

மருவிய துகார மதாமெனப்  

பரதநூல் கற்றோர் வகைதெரிந்து  

உரைசெய்தார் முறைப்படியே யழகியசெங்  

கமலத்தி லுதித்த மாதே....1016  விருது - நிறம், சாதி  

பொன்மைவி கார மாகும் பொருருகா ரஞ்சி வப்பாம்  

நன்மையா நீல வர்ண நவிலுந்து கார மாகு  

மின்மைவி காரஞ் சித்தி நியதாஞ்சங் கினிரு காரம்  

வன்மைத்து கார மத்தினி யதாக வழுத்துஞ் சாதி....1017  விருதுகளணியுமிடங்கள்  

புயநடு வணியி லிருடிகண் மகிழ்வர் பொருந்திய வயிற்றின்மீ தணிந்தால்  

புகழுவர் நட்சத்திர தேவர் கணைக்கால் பொருத்தவச் சுவினிதே வர்க்காம்  

நியமமாய் முழந்தாள ணிந்திட வியாழநேர் பாதங்க ளிலதைப் பூண்டால்  

நீதியாம் வருணன் கான்முழி யணிந்தா னேர்கண தேவர்கண் மகிழ்வர்  

பயன்படு பாத முதலங்க மெல்லாம் பரவுமித் தேவர்கண் மற்றும்  

பகருவர் சென்னி தன்னி லணிந்திடவப் பரமன்மெய்த் திடுவனென் றிதனைத்  

தயவுடன் முன்னாட் பாவலர் நூலிற் சாற்றின ரிம்முறை தெரிந்து  

தரணியோர்க் குரைப்பாய் களங்கமில் லாத சசிநிகர் முகமொளிர் மாதே....1018  விருதுகளும் அணிபவர்களும்  

விருது நான்கு விதமதாம் பெயர்கள்  

விள்சகங் குலசலாங் கிகமாய்  

மேதினி யாள்வோர்க் காஞ்சகத் தென்னும்  

விருதெலாங் கற்றுணர்ந் தோர்க்கு  

அருமைசேர் குலமென் றோதிய விருதா  

மன்யோன்யஞ் சரியெனக் கற்றோ  

ரணிவது சலமென் றோதிய விருதா  

மகிலமீ தொருவனே யாகில்  

திரமெனப் பலவாம் வித்தைகள் கற்றோர்க்குச்  

செப்புவ ராங்கிக விருதை  

செப்புமிவ் விருதினு ருவங்கேண் முத்துச்  

சீர்பெறு மங்குசம் வர்ணம்  

மருவிய வாடை மணிவிசை கொண்ட  

மாவுடன் பாதுகை கடகம்  

வளமைசேர் சல்லிதீ வட்டி யென்ன  

வழுத்தினர் விருதினா கரமே....1019  பரதம் என்பதற்கு லக்ஷணம்  

பகரமே பிரமன் மாயன் பண்பென்ப ரகர மாகும்  

தகரமே யீசன் மவ்வுஞ் சத்தியின் கூற தாகு  

மகரமே வுயிர்படைத்த லழித்தன்முத் தொழிலாய்ச் சொன்னான்  

சிகரமா மலைய மர்ந்த செந்தமிழ் முனிவன் றானே....1020  செவ்விய பரத மென்னுஞ் செப்புநா லெழுத்து ளந்தம்  

மவ்வெனு மொற்றே மூல மந்திரப் பொருள தாகும்  

எவ்வமில் பார்நீர் தீகாற் றெழில்வான மென்ப துண்மை  

அவ்வெனு மாதி யோர்க்கு மனாதிசத் திக்கும் வித்தே....1021  நம்பியார் தீபமெடுத்தல்  

பாங்குள தீபந் தன்னைப் பரிவுடன் கடகக் கையால்  

வாங்கியே யளந்து மூன்று வளர்முக மட்டுஞ் சென்றாற்  

தீங்கிலா திருபால் வென்று யென்னுமே சலித்துத் தேர்த்துத்  

தாங்கியே வொருவன் வாங்கிக் கொடுப்பது தண்மை யாமே....1022  தண்மையா யர்ச்சித் துப்பின் றட்டியைக் கையில் வாங்கி  

வண்மையாய் ப்ரசண்டோற் பத்தி வகையுடன் செய்யப் பின்னர்  

வெண்மல ரெடுத்து வேதம் விண்ணப்பந் தேவா ரந்தான்  

தண்மையாய்முகித்துப் பின்னர் சாற்றினர் வெண்ணீ றென்னே....1023 விருது லக்ஷணம் முதலியன முற்றும்.  

மூன்றாம் அத்தியாயம்  

(சபாநாயகாதி சர்வவாத்ய பாத்திர லக்ஷணம்) முற்றும்.  

  

## அநுபந்தம்  

  

1. ஒற்றைக்கை  

ஆண், பெண், அலி, பொது  

சிகரத்துடன் முட்டி யன்னவாய்ச் கூசியுஞ் சிலீமுகப் பதாகை தானுஞ்  

சீர்கொண்ட மிகுளம் மிருகசி ரத்துடன் செப்பிலாண் கையு மெட்டாம்  

பகருகட காமுகம் வம்சபட் சந்திரி பதாகையுஞ் சர்ப்ப சிரமும்  

பாவனை பிறைக்கைதிரி லிங்கமல பதுமமும் பாங்கான பெண்கை யேழாம்  

அகமகிழப் பூரணம் பதும கோசமுஞ் சந்தங் கிசஞ்சிங் கமுகமாகுங்  

கபித்த மென்னிலைக் கர்த்தரிக் கையில் வாறுட னொன்ற தாகும்  

முகபேத மொற்றைக்கை வகையிற் பொதுக்கர மொழிவதெண் பத்து நான்காம்  

மூலபர தத்தில்வரு முறைமையைத் திகழ்கும்ப முனிவனி துரைத்த வாறே....1024

2. இரட்டைக்கை  

ஆண், பெண், அலி, பொது  

அஞ்சலிக் கருடக்கை சங்கற்ப டோளமு  

மபயவர தங்க போத  

மானதா டனபதா கைக்கூர்ப்பா சுவத்திக  

மாண்கையிது வெட்ட தாகும்  

இன்சொல்புஷ் பாஞ்சலி சுவத்திக முற்சங்க  

மியல்பான சுபசோ பனமிசை  

பாரதிப் பதும முகுளகட காவர்த்த  

மின்னவகைப் பெண்கை யேழாம்  

மிஞ்சுமல் லுத்தம கரங்கலக முபசாரம்  

வெற்றிகர்த் தரிசு வத்திகம்  

மேன்மைதரு கற்கடகக் கையாற லிக்கையாம்  

விளம்பில் பொதுபதி னாறெனச்  

செஞ்சொலால் வருகின்ற விரட்டைக்கை வகைதனைச்  

செப்பின்முப் பத்தி யேழாஞ்  

செகமீது மூலபர தத்தில்வரு மென்னவே  

செப்பி னார்தமிழ் முனிவரே....1025

3. தானகம்  

51க்கு விவரம்  

தானக மைம்பத் தொன்றி லாணிலை யாறு மாதர்  

கோனிலை யேழு மைந்நான் கும்மூன்று பொதுநி லைக்கும்  

தானென முகமூன் றாக வரசர்தந் நிலையாய்ச் சாரும்  

ஆனது சுப்பி தந்தா னகமாறு வகையாய்ச் செப்பே....1026  ஆணிலை, பெண்ணிலை  

வைணவ சமபா தம்வை சாகமண் டலமா லீடம்  

இணையதாம் ப்ரத்யா லீட மிவ்வாறு மாணி லைக்காம்  

அணையாயு தமவ கித்தஞ் சுவகாரந் தையுவ லீதம்  

பிணைமோடி தம்விநி விர்த்தங் கேதாகே தம்பெண் ணேழே....1027  பொதுநிலை  

சங்கதஞ் சமபா தஞ்சு வத்திகம் வர்த்த மானம்  

தங்குநந் தயாவர்த் தஞ்சேர் சதுரஸ்ரம் பாட்டவி விர்த்தம்  

பொங்குபாட் டினிபக் கத்தோட் பொருந்துமே யேசு பார்சுவம்  

பங்குள வேசா னுபரா விர்த்தம் பருட்டோத் தானம்....1028  தானதா மேகபாதம் ப்ரமணம்வை ணவமுஞ்சைவம்  

வானுறு காருடன் கமஞ்சிலிட மோடே  

மானேகண் டஞ்சியுங்கூர் மாசன நாகபந்த  

நீநேர்வ்யா சனமாய்ப்பொத் திநிலையிரு பத்துமூன்றே....1029

4. அங்கநிலை  

உகந்திடும் பரம யோகி யுற்றிடுங் கூத்து தன்னைச்  

செகம்பெற நடித்த வங்கஞ் செப்பிடிற் றிசைக டோறும்  

அகம்பெற வகக்கூத் தாகு மதுதொடுத் தகமாந் தன்னைத்  

தொகம்பெற வுரைக்க லுற்றேன் முனிவோர்கள் சொல்லக் கண்டே....1030  மேற்படி அங்கம் 64க்கு விவரம்  

அரிவையே கேளா யங்க மறுபத்து நாலுக் கும்பேர்  

சரியதா மிரேகை தர்ப்ப ணஞ்சவுட் டவமே டாள  

நிரையதாந் தாள சந்தி நிச்சேவ னையுந்து கஞ்சீர்  

குருலயம் வடிவத் தோடே கோமனி ரசவி ருத்தி....1031  அன்னக தியுட னங்க மாகுமே மதமந் தார  

மன்னவி தடந்த டத்தொய் யாரம் வசீத ரஞ்சேர்  

கன்னல்க ளாச மும்மு கரசமே லளித மற்றும்  

சொன்னதோர் பாவ காங்கந் தூகளி யிரச மாமே....1032  அனுமானம் ப்ரமாணஞ் சங்கை யாண்டெவ்வை சுரேகை யோடு  

பினுமங்க சார மங்க னங்கமே பெரு நீடாளந்  

தனுமந்த மாரு தஞ்சேர் தராதரஞ் சங்கம் டில்லாய்  

மனுநல னணியு முல்லா சங்கீதம் வேவர்த்த னத்தாம்....1033  தாளக்கி ரகமே சாளி சாளனம் லங்கி தஞ்சேர்  

வாளுமே கிரகந் தாண்ட வமுசகந் திகபா வத்தா  

மாளிருக் காகு தேசி காரம்ப யப்ப டாதம்  

நீள்வெகுச் சாயை யோடு நியமத்து லங்ங னம்நேர்....1034  தருதொக் காரம் ரங்க னம்பிர சன்னஞ் சலாசலி  

தெரிய வாத முற்கண் டியுமபி நயச்சி றப்பும்  

சருவுஞ்சங் கீத வாத்யஞ் சண்டனந் தாப னத்தாம்  

கருவபி யான கம்மு காதமிரங் கமெனச் செப்பே...1035  அங்கரேகை  

சிரமுரம் பக்கம் பாதஞ் செயல்கிரி கையதி னூடே  

பரவிய ரேகை யங்கம் பரிந்திடு கைக ளூடே  

உரமிக வோங்கிச் சற்றே யுன்னத மாக வொன்றிக்  

கரமிக விலதை யூடு கண்டனன் முனிவன் கார்த்தே....1036  கார்த்துடன் சமபா தத்துள் ளூருவின் புறங்கை காக்க  

யேர்த்திடுஞ் சமதிஷ் டிக்கு ளெழில்பெற விலங்க மார்பும்  

சேர்த்திடு மங்க காரந் திரவத்தங் கொள்கை யூடே  

சீர்த்தெழுந் தாண்ட வத்துட் செய்கரகை யிதற்குச் செப்பும்....1037  செப்பிய நடன நாட்யம் வாச்சிய நிருத்தஞ் செய்கை  

ஒப்புறு மகக்கூத் தாகும் புறக்கூத்தி லிவைய தென்றோ  

நட்புடன் பாதந் தாண்டி நல்கிய கரமுஞ் சாரி  

இப்புவி மண்ட லங்கொண் டிவைக்கெல்லா மிரேகை தானே....1038  ஏர்த்ததோ ரிரேகைக் கேற்குந் தொழில்பல வியங்க வங்ஙன்  

சீர்த்தெழு முபதே சங்க ளாசாரங் கரிமாச் செய்கை  

கோர்த்தெமு மாயு தத்தின் மல்லுத் தம்விற் கோர்வை  

ஓத்தென புருஷிக் கொப்பு லாச்சிய மியற்கை யூடே....1039  டாளவங்கம்  

ஓங்கிய டாள வங்க முரைத்தலாஞ் சிங்க டன்னைத்  

தாங்கிய கரத்தி னாலே சரியார்க்கும் வலைதல் போலத்  

தீங்குமெய் யங்கந் தன்னைத் திகழ்திரந் தாளத் திறத்தில்  

ஓங்குமச் சஞ்ச ரத்தி லணுக்கணு முயர்ந்து தோன்றும்....1040  தோன்றிடு மிருபத் தன்னு ளகத்திறந் துலங்க வங்ஙன்  

ஈன்றுபா ராட்டின் றன்னா வியல்புடன் பின்னே வாங்கும்  

சான்றுடன் சரித்து வோடந் தன்னிலுந் தைவுற் றாங்கே  

மான்றுடன் வரத்திற் காணுங் குளிர்பனி யூதை யப்போ....1041  வைப்புடன் கட்டித் தோய்த லணுக்கலோ டுதன்மெய் வாங்கல்  

செப்பமாய்த் தட்டி வாங்கிக் குட்சியி லூரு சேர்ந்து  

மைப்புடன் சலனந் தன்னிற் சரீரமங் கத்தில் வாகாய்  

இப்புடன் டாள வங்க மிசைந்திடு மியல்பு தானே....1042  தாளசந்தி அங்கம்  

உரைத்திடுந் தாள சந்தி நிபுணமா மங்க மோர்பால்  

கரைத்திங்க ணம்மி லவம்வ யங்கு காட்டை நிமிடம்  

விரைத்திடுந் துளிக்கு லாகந் துரிதமாம் லகுக்கண் மெய்யே  

பரித்திடுங் குருப்லு தத்தோ டுன்னூன் றற் றான்ப தித்தே....1043  துன்னிய துள்ள லாகுந் தூங்கலே வொழுகற் றோன்றன்  

மன்னிய வாரோ சைக்குண் மாறோசை வயங்க வாகாய்க்  

கன்னல்சேர் தெக்க ணத்தாற் காலமைந் துடனே காணு  

மின்னிய லோட்ட மாகு முறுநடை யியனண் டூர்ந்தே...1044  அன்னதோர் சமம தீத மனாகதம் விடம மென்றாங்  

குன்னிய வானந் தன்னா லொளிபெறு சொற்க ளோடு  

நின்னதோர் தாண்ட வத்தி னிகராட னாளந் தன்னில்  

உன்னிய முகிலி னோடு தீர்ந்திடும் லயத்தி லுற்றே....1045  ஓர்ந்திடுங் களாசந் தன்னி லொளிபெறுஞ் சொற்க ளோடு  

தீர்ந்திடுந் தாள காலக் கிரியையாந் தௌிவி லுற்றுச்  

சேர்ந்ததோ ரங்க மாகிச் செயறொறுந் திரியு மாங்கே  

ஆய்ந்திடுந் தாள சந்தி நிபுணமென் னதற்குத் தானே....1046 அநுபந்தம் முற்றும்.  

This page was first put up on Jan 10,

2002  

Please send your comments and corrections to the [Webmaster(s) of this site](mailto:kalyan@geocities.com,  
kumar@vt.edu?subject=PM133-mahAparata cUTAmaNi)