---


title: 'திருமுறை 11-1 /பாசுரங்கள்'
weight: 126
authors:
- திருஆலவாய் உடையார்
genres:
- சமயம்
- சைவம்
---



புகலூரா புண்ணியனே என்.5

677என்னே இவளுற்ற மாலென்கொல் இன்கொன்றை  

என்னே இவளொற்றி யூரென்னும் - என்னே  

தவளப் பொடியணிந்த சங்கரனே என்னும்  

தவளப் பொடியானைச் சார்ந்து.6

678சார்ந்துரைப்ப தொன்றுண்டு சாவாமூ வாப்பெருமை  

சார்ந்துரைத்த தத்துவத்தின் உட்பொருளைச் - சார்ந்துரைத்த  

ஆதியே அம்பலவா அண்டத்தை ஆட்கொள்ளும்  

ஆதியேன் றென்பால் அருள்.7

679அருள்சேரா தாரூர்தீ ஆறாமல் எய்தாய்  

அருள்சேரா தாரூர்தீ யாடி -அருள்சேரப்  

பிச்சையேற் றுண்டு பிறர்கடையிற் கால்நிமிர்த்துப்  

பிச்சையேற் றுண்டுழல்வாய் பேச்சு.8

680பேச்சுப் பெருகுவதென் பெண்ஆண் அலிஎன்று  

பேச்சுக் கடந்த பெருவெளியைப் - பேச்சுக்  

குரையானை ஊனுக் குயிரானை ஒன்றற்  

குரியானை நன்னெஞ்சே உற்று.9

681உற்றுரையாய் நன்னெஞ்சே ஓதக் கடல்வண்ணன்  

உற்றுரையா வண்ணம்ஒன் றானானை - உற்றுரையா  

ஆனை உரித்தானை அப்பனை எப்பொழுது  

மானையுரித் தானை அடைந்து.10

682அடைந்துன்பால் அன்பாய் அணிமணிகொண் டர்ச்சித்  

தடைந்துன்பால் மேலுகுத்த மாணிக் -கடைந்துன்பால்  

அவ்வமுதம் ஊட்டி அணிமலருஞ் சூழ்ந்தன்று  

அவ்வமுதம் ஆக்கினாய் காண்.11

683காணாய் கபாலி கதிர்முடிமேற் கங்கைதனைக்  

காணாயக் காருருவிற் சேருமையைக் - காணாய்  

உடைதலைகொண் டூரூர் திரிவானை நச்சி  

உடைதலைகொண் டூரூர் திரி.12

684திரியும் புரமெரித்த சேவகனார் செவ்வே  

திரியும் புரமெரியச் செய்தார் -திரியும்  

அரியான் திருக்கயிலை என்னாதார் மேனி  

அரியான் திருக்கயிலை யாம்.13

685---

ஆம்பரிசே செய்தங் கழியாக்கை -ஆம்பரிசே  

ஏத்தித் திரிந்தானை எம்மானை அம்மானை  

ஏத்தித் திரிந்தானை ஏத்து.14

686ஏத்துற்றுப் பார்த்தன் எழில்வான் அடைவான்போல்  

ஏத்துற்றுப் பார்த்தன் இறைஞ்சுதலும் - ஏத்துற்றுப்  

பாசுபதம் அன்றளித்த பாசூரான் பால்நீற்றான்  

பாசுபதம் இன்றளியென் பால்.15

687பாலார் புனல்வாய் சடையானுக் கன்பாகிப்  

பாலார் புனல்வாய் சடையானாள் - பாலாடி  

ஆடுவான் பைங்கண் அரவூர்வான் மேனிதீ  

ஆடுவான் என்றென்றே ஆங்கு.16

688ஆங்குரைக்க லாம்பொன் மலர்ப்பாதம் அ·தன்றே  

ஆங்குரைக்க லாம்பொன் அணிதில்லை - ஆங்குரைத்த  

அம்பலத்தும் அண்டத்தும் அப்பாலு மாய்நின்ற  

அம்பரத்தும் அண்டத்தும் ஆம்.17

689மாயனைஓர் பாகம் அமர்ந்தானை வானவரும்  

மாயவரு மால்கடல்நஞ் சுண்டானை - மாய  

வருவானை மாலை ஒளியானை வானின்  

உருவானை ஏத்தி உணர்.18

690உணரா வளைகழலா உற்றுன்பாற் சங்கம்  

உணரா வளைகழல ஒட்டி - உணரா  

அளைந்தான மேனி அணிஆரூ ரேசென்  

றளைந்தானை ஆமாறு கண்டு.19

691கண்திறந்து காயெரியின் வீழ்ந்து கடிதோடிக்  

கண்டிறந்து காமன் பொடியாகக் - கண்டிறந்து  

கானின் உகந்தாடும் கருத்தர்க்குக் காட்டினான்  

கானினுகந் தாடுங் கருத்து.20

692கருத்துடைய ஆதி கறைமிடற்றெம் ஈசன்  

கருத்துடைய கங்காள வேடன் - கருத்துடைய  

ஆனேற்றான் நீற்றான் அனலாடி ஆமாத்தூர்  

ஆனேற்றான் ஏற்றான் எரி.21

693எரியாடி ஏகம்பம் என்னாதார் மேனி  

எரியாடி ஏகம்ப மாகும் - எரியாடி  

ஈமத் திடுங்காடு தேரும் இறைபணிப்ப  

ஈமத் திடுங்காடு தான்.22

694தானயன் மாலாகி நின்றான் தனித்துலகில்  

தானயன் மாலாய தன்மையான் -தானக்  

கரைப்டுத்தான் நான்மறையைக் காய்புலித்தோ லாடைக்  

கரைப்படுத்தான் தன்பாதஞ் சார்.23

695சாராவார் தாமுளரேல் சங்கரன்தன் மேனிமேல்  

சாராவார் கங்கை உமைநங்கை - சார்வாய்  

அரவமது செஞ்சடைமேல் அக்கொன்றை ஒற்றி  

அரவமது செஞ்சடையின் மேல்.24

696மேலாய தேவர் வெருவ எழுநஞ்சம்  

மேலாயம் இன்றிவே றுண்பொழுதில் - மேலாய  

மங்கை உமைவந் தடுத்திலளே வானாளும்  

மங்கை உமைவந் தடுத்து.25

697அடுத்தபொன் அம்பலமே சார்வும் அதனுள்  

அடுத்த திருநட்டம் அ·தே - அடுத்ததிரு  

ஆனைக்கா ஆடுவதும் மேல்என்பு பூண்பதுவும்  

ஆனைக்கா வான்தன் அமைவு.26

698அமைவும் பிறப்பும் இறப்புமாம் மற்றாங்  

கமைவும் பரமான ஆதி -அமையும்  

திருவால வாய்சென்று சேராது மாக்கள்  

திருவால வாய்சென்று சேர்.27

699சென்றுசெருப் புக்காலாற் செல்ல மலர்நீக்கிச்  

சென்று திருமுடிவாய் நீர்வார்த்துச் - சென்றுதன்  

கண்ணிடந்தன் றப்பும் கருத்தற்குக் காட்டினான்  

கண்ணிடந்தன் றப்பாமை பார்த்து.28

700பார்த்துப் பரியாதே பால்நீறு பூசாதே  

பார்த்துப் பரிந்தங்கம் பூணாதே - பார்த்திட்  

டுடையானஞ் சோதாதே ஊனாரைக் கைவிட்  

டுடையானஞ் சோதாதார் ஊண்.29

701ஊணொன்றும் இல்லை உறக்கில்லை உன்மாலின்  

ஊணென்று பேசவோர் சங்கிழந்தாள் - ஊணென்றும்  

விட்டானே வேள்வி துரந்தானே வெள்ளநீர்  

விட்டானே புன்சடைமேல் வேறு.30

702வேறுரைப்பன் கேட்டருளும் வேதம்நான் காறங்கம்  

வேறுரைத்த மேனி விரிசடையான் - வேறுரைத்த  

பாதத்தாய் பைங்கண் அரவூர்வாய் பாரூரும்  

பாதத்தாய் என்னும் மலர்.31

703மலரணைந்து கொண்டு மகிழ்வாய்உன் பாத  

மலரணைந்து மால்நயன மாகும் - மலரணைந்து  

மன்சக் கரம்வேண்ட வாளா அளித்தனையால்  

வன்சக்க ரம்பரனே வாய்த்து.32

704வாய்த்த அடியார் வணங்க மலரோன்மால்  

வாய்த்த அடிமுடி யுங்காணார் - வாய்த்த  

சலந்தரனைக் கொன்றிட்டுச் சங்கரனார் என்னோ  

சலந்தரனாய் நின்றவா தாம்.33

705தாமென்ன நாமென்ன வேறில்லை தத்துறவில்  

தாமென்னை வேறாத் தனித்திருந்து - தாமென்  

கழிப்பாலை சேருங் கறைமிடற்றார் என்னோ  

கழிப்பாலை சேருங் கடன்.34

706கடனாகக் கைதொழுமின் கைதொழவல் லீரேல்  

கடல்நாகைக் காரோணம் மேயார் கடநாகம்  

மாளஉரித் தாடுவார் நம்மேலை வல்வினைநோய்  

மாளஇரித் தாடுமால் வந்து.35

707வந்தார் வளைகழல்வார் வாடித் துகில்சோர்வார்  

வந்தார் முலைமெலிவார் வார்குழல்கள் - வந்தார்  

சுரிதருவார் ஐங்கொன்றைத் தாராரைக் கண்டு  

சுரிதருவார் ஐங்கொன்றைத் தார்.36

708தாரான் எனினுஞ் சடைமுடையான் சங்கரனந்  

தாரான் தசமுகனைத் தோள்நெரித்துத் - தாராய  

நாளுங் கொடுத்தந்த வானவர்கள் தம்முன்னே  

வாளுங் கொடுத்தான் மதித்து.37

709மதியாரும் செஞ்சடையான் வண்கொன்றைத் தாரான்  

மதியாரும் மாலுடைய பாகன் - மதியாரும்  

அண்ணா மலைசேரார் ஆரோடுங் கூடாகி  

அண்ணா மலைசேர்வ ரால்.38

710ஆலநிழற்கீழ் இருப்பதுவும் ஆய்வதறம்  

ஆலம் அமுதுசெய்வ தாடுவதீ - ஆலந்  

துறையுடையான் ஆனை உரியுடையான் சோற்றுத்  

துறையுடையான் சோராத சொல்லு.39

711சொல்லாயம் இன்றித் தொலைவின்றித் தூநெறிக்கண்  

சொல்லாய்ப் பெருத்த சுடரொளியாய்ச் - சொல்லாய  

வீரட்டத் தானை விரவார் புரம்அட்ட  

வீரட்டத் தானை விரை.40

712விரையாரும் மத்தம் விரகாகச் சூடி  

விரையாரும் வெள்ளெலும்பு பூண்டு - விரையாரும்  

நஞ்சுண்ட ஆதி நலங்கழல்கள் சேராதார்  

நஞ்சுண்ட வாதி நலம்.41

713நலம்பாயும் ஆக்க நலங்கொண்டல் என்றல்  

நலம்பாயும் மான்நன் குருவ - நலம்பாய்செய்  

தார்த்தார்க்கும் அண்ணா மலையா னிடந்.. .. .. தார்த்தார்க்கும் அண்ணா மலை.42

714மலையார் கலையோட வாரோடக் கொங்கை  

மலையார் கலைபோய்மால் ஆனாள்- மலையார்  

கலையுடையான் வானின் மதியுடையான் காவாத்  

தலையுடையான் என்றுதொழு தாள்.43

715தாளார் கமல மலரோடு தண்மலரும்  

தாளார வேசொரிந்து தாமிருந்து - தாளார்  

சிராமலையாய் சேமத் துணையேயென் றேத்தும்  

சிராமலையார் சேமத் துளார்.44

716ஆர்துணையா ஆங்கிருப்ப தம்பலவா அஞ்சலுமை  

ஆர்துணையா ஆனை உரிமூடி - ஆர்துணையாம்  

பூவணத்தாய் பூதப் படையாளி பொங்கொளியாய்  

பூவணத்தாய் என்னின் புகல்.45

717புகலூர் உடையாய் பொறியரவம் பூணி  

புகலூர்ப் புனற்சடையெம் பொன்னே - புகலூராய்  

வெண்காடா வேலை விடமுண்டாய் வெள்ளேற்றாய்  

வெண்காடா என்பேனோ நான்.46

718நானுடைய மாடேஎன் ஞானச் சுடர்விளக்கே  

நானுடைய குன்றமே நான்மறையாய் - நானுடைய  

காடுடையாய் காலங்கள் ஆனாய் கனலாடும்  

காடுடையாய் காலமா னாய்.47

719ஆயன் றமரர் அழியா வகைசெய்தாய்  

ஆயன் றமரர் அழியாமை - ஆயன்  

திருத்தினான் செங்கண் விடையூர்வான் மேனி  

திருத்தினான் சேதுக் கரை.48

720கரையேனு மாதர் கருவான சேதுக்  

கரையேனு மாது கரையாம் -கரையேனும்  

கோளிலியெம் மாதி குறிபரவ வல்லையே  

கோளிலியெம் மாதி குறி.49

721குறியார் மணிமிடற்றுக் கோலஞ்சேர் ஞானக்  

குறியாகி நின்ற குணமே- குறியாகும்  

ஆலங்கா டெய்தா அடைவேன்மேல் ஆடரவம்  

ஆலங்கா டெய்தா அடை.50

722அடையும் படைமழுவும் சூலமிலம் பங்கி  

அடையும் இறப்பறுப்ப தானால் - அடைய  

மறைக்காடு சேரும் மணாளரென்பாற் சேரா  

மறைக்காடு சேர்மக்கள் தாம்.51

723தாமேய ஆறு சமய முதற்பரமும்  

தாமேய வாறு தழைக்கின்றார் - தாமேல்  

தழலுருவர் சங்கரவர் பொங்கரவம் பூண்ட  

தழலுருவர் சங்கரர்என் பார்.52

724பார்மேவு கின்ற பலருருவர் பண்டரங்கர்  

பார்மேவு கின்ற படுதலையர் - பார்மேல்  

வலஞ்சுழியைச் சேர்வர் மலரடிகள் சேர்வார்  

வலஞ்சுழியைச் சேர்வாகு வார்.53

725வாரணிந்த கொங்கை உமையாள் மணவாளா  

வாரணிந்த கொன்றை மலர்சூடி - வாரணிந்த  

செஞ்சடையாய் சீர்கொள் சிவலோகா சேயொளியாய்  

செஞ்சடையாய் செல்ல நினை.54

726நினைமால் கொண்டோடி நெறியான தேடி  

நினைமாலே நெஞ்சம் நினைய - நினைமால் கொண்  

டூர்தேடி உம்பரால் அம்பரமா காளாவென்  

றூர்தேடி என்றுரைப்பான் ஊர்.55

727ஊர்வதுவும் ஆனே றுடைதலையில் உண்பதுவும்  

ஊர்வதுவு மெல்லுரக மூடுவர்கொல் - ஊர்வதுவும்  

ஏகம்ப மென்றும் இடைமருதை நேசித்தார்க்  

கேகம்ப மாய்நின்ற ஏறு.56

728ஏறேய வாழ்முதலே ஏகம்பா எம்பெருமான்  

ஏறேறி யூரும் எரியாடி - ஏறேய  

ஆதிவிடங் காகாறை அண்டத்தாய் அம்மானே  

ஆதிவிடங் காவுமைநன் மாட்டு.57

729மாட்டும் பொருளை உருவை வருகாலம்  

வாட்டும் பொருளாய் மறையானை - வாட்டும்  

உருவானைச் சோதி உமைபங்கா பங்காய்  

உருவான சோதி உரை.58

730உரையா இருப்பதுவும் உன்னையே ஊனின்  

உரையாய் உயிராய்ப் பொலிந்தாய் - உரையாய  

அம்பொனே சோதி அணியாரூர் சேர்கின்ற  

அம்பொனே சோதியே ஆய்ந்து.59

731ஆய்ந்துன்றன் பாதம் அடையவரும் என்மேல்  

ஆய்ந்தென்றன் பாச மலமறுத் -தாய்ந்துன்றன்  

பாலணையச் செய்த பரமா பரமேட்டி  

பாலணையச் செய்த பரம்.60

732பரமாய பைங்கட் சிரமேயப் பூண்ட  

பரமாய பைங்கட் சிரமே - பரமாய  

ஆறடைந்த செஞ்சடையாய் ஐந்தடைந்த மேனியாய்  

ஆறடைந்த செஞ்சடையாய் அன்பு.61

733அன்பே உடைய அரனே அணையாத  

அன்பே உடைய அனலாடி - அன்பே  

கழுமலத்து ளாடுங் கரியுரிபோர்த் தானே  

கழுமலத்து ளாடுங் கரி.62

734கரியார்தாஞ் சேருங் கலைமறிகைக் கொண்டே  

கரியார்தாஞ் சேருங் கவாலி - கரியாகி  

நின்ற கழிப்பாலை சேரும் பிரான்நாமம்  

நின்ற கழிப்பாலை சேர்.63

735சேரும் பிரான்நாமஞ் சிந்திக்க வல்லீரேல்  

சேரும் பிரான்நாமஞ் சிந்திக்கச் - சேரும்  

மலையான் மகளை மகிழ்ந்தாரூர் நின்றான்  

மலையான் மகளை மகிழ்ந்து.64

736மகிழ்ந்தன்பர் மாகாளஞ் செய்யும் மகளிர்  

மகிழ்ந்தம் பரமாகி நின்றார் - மகிழ்ந்தங்கம்  

ஒன்றாகி நின்ற உமைபங்கன் ஒற்றியூர்  

ஒன்றாகி நின்ற உமை.65

737உமைகங்கை என்றிருவர் உற்ற உணர்வும்  

உமைகங்கை என்றிருவர் காணார் - உமைகங்கை  

கார்மிடற்றம் மேனிக் கதிர்முடியான் கண்மூன்று  

கார்மிடற்றம் மேனிக் கினி.66

738இனியவா காணீர்கள் இப்பிறவி எல்லாம்  

இனியவா ஆகாமை யற்றும் - இனியவா  

றாக்கை பலசெய்த ஆமாத்தூர் அம்மானை  

ஆக்கை பலசெய்த அன்று.67

739அன்றமரர் உய்ய அமிர்தம் அவர்க்கருளி  

அன்றவுணர் வீட அருள்செய்தோன் - அன்றவுணர்  

சேராமல் நின்ற அடிகள் அடியார்க்குச்  

சேராமல் நின்ற சிவம்.68

740சிவனந்தஞ் செல்கதிக்கோர் கண்சேர்வ தாக்கும்  

சிவனந்தஞ் செல்கதிக்கோர் கண்ணாம் - சிவனந்தம்  

சேரும் உருவுடையீர் செங்காஅட் டங்குடி மேல்  

சேரும் உருவுடையீர் செல்.69

741செல்லு மளவும் சிதையாமற் சிந்திமின்  

செல்லு மளவும் சிவனும்மைச் - செல்லும்  

திருமீச்சூர்க் கேறவே செங்கணே றூரும்  

திருமீச்சூர் ஈசன் திறம்.70

742திறமென்னுஞ் சிந்தை தெரிந்தும்மைக் காணும்  

திறமென்னுஞ் சிந்தைக்கு மாமே - திறமென்னும்  

சித்தத்தீர் செல்வத் திருக்கடவூர் சேர்கின்ற  

சித்தத்தீ ரேசெல்லும் நீர்.71

743நீரே எருதேறும் நின்மலனார் ஆவீரும்  

நீரே நெடுவானில் நின்றீரும் - நீரே  

நெருப்பாய தோற்றத்து நீளாரும் பூண்டு  

நெருப்பாய தோற்றம் நிலைத்து.72

744நிலைத்திவ் வுலகனைத்தும் நீரேயாய் நின்றீர்  

நிலைத்திவ் வுலகனைத்தும் நீரே - நிலைத்தீரக்  

கானப்பே ரீர்கங்கை சூடினீர் கங்காளீர்  

கானப்பே ரீர்கங்கை யீர்.73

745ஈரம் உடைய இளமதியஞ் சூடினீர்  

ஈரம் உடைய சடையினீர் - ஈர  

வருங்காலம் ஆயினீர் இவ்வுலகம் எல்லாம்  

வருங்கால மாயினீர் வாழ்வு.74



746.வாழ்வார் மலரணைவார் வந்த வருநாகம்  

வாழ்வார் மலரணைவார் வண்கங்கை - வாழ்வாய  

தீயாட வானாள்வான் வான்கழல்கள் சேராதார்  

தீயாட வானாளு மாறு.75

747மாறாத ஆனையின்தோல் போர்த்து வளர்சடைமேல்  

மாறாத நீருடைய மாகாளர் - மாறா  

இடுங்கையர் சேரும் எழிலவாய் முன்னே  

இடுங்கையர் சேர்வாக ஈ.

776

748ஈயும் பொருளே எமக்குச் சிவலோகம்  

ஈயும் பொருளே இடுகாட்டில் - நீயும்  

படநாகம் பூணும் பரலோகீர் என்னீர்  

படநாகம் பூணும் படி.77

749படியேறும் பார்த்துப் பரத்தோடும் கூட்டிப்  

படியேறும் பார்த்துப் பரனெப் - படியேனைப்  

பாருடையாய் பைங்கண் புலியதளாய் பால்நீற்றாய்  

பாருடையாய் யானுன் பரம்.78

750பரமாய விட்டுநின் பாதம் பணிந்தேன்  

பரமாய ஆதிப் பரனே - பரமாய  

நீதியே நின்மலனே நேரார் புரமூன்றும்  

நீதியே செய்தாய் நினை.79

751நினையடைந்தேன் சித்தம் நிலையாகும் வண்ணம்  

நினையடைந்தேன் சித்த நிமலா - நினையடைந்தேன்  

கண்டத்தாய் காளத்தி யானே கனலாரும்  

கண்டத்தாய் காவாலி கா.80

752காவார் பொழிற்கயிலை ஆதீ கருவேஎம்  

காவாய்ப் பொலிந்த கடுவெளியே - காவாய  

ஏறுடையாய் என்னை இடைமருதி லேயென்றும்  

ஏறுடையாய் நீயே கரி.81

753கரியானும் நான்முகனு மாய்நின்ற கண்ணன்  

கரியாருங் கூற்றங் கனியே - கரியாரும்  

காடுடையாய் காலங்க ளானாய் கனலாடும்  

காடுடையாய் காலமா னாய்.82

754ஆனாய னாய அடலேறே ஆருர்க்கோன்  

ஆனாய னாஅமுத மேஆனாய் - ஆனாய்  

கவரெலும்போ டேந்தி கதநாகம் பூணி  

கவரெலும்பு தார்கை வளை.83

755வளைகொண்டாய் என்னை மடவார்கண் முன்னே  

வளைகொண்டாய் மாசற்ற சோதி - வளைகொண்டாய்  

மாற்றார் கதுவ மதிலாரூர் சேர்கின்ற  

மாற்றாரூர் கின்ற மயல்.84

756மயலான தீரும் மருந்தாகும் மற்றும்  

மயலானார் ஆருர் மயரார் - மயலான  

கண்ணியர்தம் பாகா கனியே கடிக்கொன்றைக்  

கண்ணியலான் பாதமே கல்.85

757கலைமான்கை ஏனப்பூண் காண்கயிலை மானின்  

கலைமான் கறைகாண் கவாலி - கலைமானே  

ஆடுவதும் பாடுவதும் காலனைப்பொன் அம்பலத்துள்  

ஆடுவதும் ஆடான் அரன்.86

758அரனே அணியாரூர் மூலட்டத் தானே  

அரனே அடைந்தார்தம் பாவம் - அரனே  

அயனார்தம் அங்கம் அடையாகக் கொண்டாய்  

அயனாக மாக அடை.87

759அடையுந் திசைஈசன் திண்டோள் ஆகாசம்  

அடையுந் திருமேனி அண்டம் - அடையும்  

திருமுடிகால் பாதாளம் ஆடைகடல் அங்கி  

திருமுடிநீர் கண்கள்சுடர் மூன்று.88

760மூன்றரணம் எய்தானே மூலத் தனிச்சுடரே  

மூன்றரண மாய்நின்ற முக்கணனே - மூன்றரண  

மாய்நின்ற சோதி அணியாரூர் சேர்கின்ற  

வாய்நின்ற சோதி அறம்.89

761அறமாய்வ ரேனும் அடுகாடு சேர  

அறமானார் அங்கம் அணிவர் - அறமாய  

வல்வினைகள் வாரா எனமருக லாரென்ன  

வல்வினைகள் வாராத வாறு.90

762ஆறுடையர் நஞ்சுடையர் ஆடும் அரவுடையர்  

ஆறுடையர் காலம் அமைவுடையர் - ஆறுடைய  

சித்தத்தீர் செல்வத் திருக்கயிலை சேர்கின்ற  

சித்தத்தீர் எல்லார்க்குஞ் சேர்வு.91

763சேர்வும் உடையர் செழுங்கொன்றைத் தாரார்நஞ்  

சேர்வும் உடையர் அரவுடையர் - சேரும்  

திருச்சாய்க்காட் டாடுவரேல் செய்தக்க என்றும்  

திருச்சாய்க்காட் டேநின் உருவு.92

764உருவு பலகொண் டொருவராய் நின்றார்  

உருவு பலவாம் ஒருவர் - உருவு  

பலவல்ல ஒன்றல்ல பைஞ்ஞீலி மேயார்  

பலவல்ல ஒன்றாப் பகர்.93

765பகரப் பரியானை மேலூரா தானைப்  

பகரப் பரிசடைமேல் வைத்த - பகரப்  

பரியானைச் சேருலகம் பல்லுயிர்கள் எல்லாம்  

பரியானைச் சேருலகம் பண்.94

766பண்ணாகப் பாடிப் பலிகொண்டாய் பாரேழும்  

பண்ணாகச் செய்த பரஞ்சோதீ -பண்ணா  

எருதேறி யூர்வாய் எழில்வஞ்சி எங்கள்  

எருதேறி யூர்வாய் இடம்.95

767இடமாய எவ்வுயிர்க்கும் ஏகம்பம் மேயார்  

இடமானார்க் கீந்த இறைவர் - இடமாய  

ஈங்கோய் மலையார் எழிலார் சிராமலையார்  

ஈங்கோய் மலையார் எமை.96

768எமையாள வந்தார் இடரான தீர  

எமையாளும் எம்மை இமையோர் - எமையாளும்  

வீதிவிடங் கர்விடம துண்டகண் டர்விடையூர்  

வீதிவிடங் கர்விடையூர் தீ.97

769தீயான மேனியனே செம்பவளக் குன்றமே  

தீயான சேராமற் செய்வானே - தீயான  

செம்பொற் புரிசைத் திருவாரூ ராயென்னைச்  

செம்பொற் சிவலோகஞ் சேர்.98

770சேர்கின்ற சிந்தை சிதையாமற் செய்வானே  

சேர்கின்ற சிந்தை சிதையாமற் - சேர்கின்றோம்  

ஒற்றியூ ரானே உறவாரும் இல்லையினி  

ஒற்றியூ ரானே உறும்.99

771உறுமுந்த முன்னே உடையாமல் இன்னம்  

உறுமுந்த முன்னே உடையாமல் - உறுமுந்தம்  

ஓரைந் துரைத்துற் றுணர்வோ டிருந்தொன்றை  

ஓரைந் துரைக்கவல்லார்க் கொன்று.100

772ஒன்றைப் பரணர் உரைத்தஅந் தாதிபல  

ஒன்றைப் பகரில் ஒருகோடி - ஒன்றைத்  

தவிரா துரைப்பார் தளரார் உலகில்  

தவிரார் சிவலோகந் தான்.101  

திருச்சிற்றம்பலம்  

  

###  . இளம்பெருமான் அடிகள் பாசுரங்கள் (773-802)  

  

9.1 இளம்பெருமான் அடிகள் அருளிச் செய்த  

  

சிவபெருமான் திருமும்மணிக்கோவை  

  

773.(அகவல்)  

முதல்வன் வகுத்த மதலை மாடத்து  

இடவரை ஊன்றிய கடவுட் பாண்டிற்  

பள்ளிச் செம்புய லுள்விழு துறீஇப்  

புத்தேள் நிவந்த முத்த மாச்சுடர்  

எறிவளி எடுப்பினுஞ் சிறுநடுக் குறாநின்  

அடிநிழல் அளியவோ வைத்த முடிமிசை  

இலங்குவளைத் தனிப்போது விரித்த  

அலங்குகதிர் ஒலியல்நீ அணிந்ததென் மாறே.1

774(வெண்பா)  

மாறு தடுத்த மணிக்கங்கை திங்களின்  

கீறு தடுப்பக் கிடக்குமே - நீறடுத்த  

செந்தாழ் வரையின் திரள்போல் திருமேனி  

எந்தாய்நின் சென்னி இடை.2

775(கட்டளைக் கலித்துறை)  

இடைதரில் யாமொன் றுணர்த்துவ துண்டிமை யோர்சிமையத்  

தடைதரு மூரிமந் தாரம் விராய்நதி வெண்ணிலவின்  

தொடைதரு துண்டங் கிடக்கினுந் தொண்டர் ஒதுக்கியிட்ட  

புடைதரு புல்லெருக் குஞ்செல்லு மோநின் புரிசடைக்கே.3

776(அகவல்)  

சடையே, நீரகந் ததும்பி நெருப்புக் கலிக்கும்மே  

மிடறே, நஞ்சகந் துவன்றி அமிர்து பிலிற்றும்மே  

வடிவே, முளிஎரி கவைஇத் தளிர்தயங் கும்மே  

அடியே, மடங்கல்மதஞ் சீறி மலர்பழிக் கும்மே  

அ·தான்று, இனையஎன் றறிகிலம் யாமே முனைதவத்  

தலைமுன்று வகுத்த தனித்தாட்  

கொலையூன்று குடுமி நெடுவே லோயே.4

777வேலை முகடும் விசும்பகடும் கைகலந்த  

காலைநீர் எங்கே கரந்தனையால் -மாலைப்  

பிறைக்கீறா கண்ணுதலா பெண்பாகா ஐயோ  

இறைக்கூறாய் எங்கட் கிது.5

778இதுநீர் ஒழிமின் இடைதந் துமையிமை யத்தரசி  

புதுநீர் மணத்தும் புலியத ளேஉடை பொங்குகங்கை  

முதுநீர் கொழித்த இளமணல் முன்றில்மென் றோட்டதிங்கள்  

செதுநீர் ததும்பத் திவளஞ்செய் செஞ்சடைத் தீவண்ணரே.6

779வண்ணம், ஐஞ்சுதலை கவைஇப் பவள மால்வரை  

மஞ்சுமி விலகிப் பகல்செகுக் கும்மே  

என்னைப், பழமுடைச் சிறுகலத் திடுபலி பெய்வோள்  

நெஞ்சகம் பிணிக்கும் வஞ்சமோ உடைத்தே  

அ·தான்று, முளையெயிற்றுக் குருளை இன்துயில் எடுப்ப  

நடுங்குதலைச் சிறுநிலா விதிர்க்கும் கொடும்பிறைத்  

தேமுறு முதிர்சடை இறைவ  

மாமுறு கொள்கை மாயமோ உடைத்தே.7

780உடைதலையின் கோவை ஒருவடமோ கொங்கை  

புடைமலிந்த வெள்ளெருக்கம் போதோ - சடைமுடிமேல்  

முன்னநாள் பூத்த முகிழ்நிலவோ முக்கணா  

இன்னநாள் கண்ட திவள்.8

781இவளப் பனிமால் இமையத் தணங்குகற் றைச்சடைமேல்  

அவளப்புத் தேளிர் உலகிற் கரசி அதுகொண்டென்னை  

எவளுக்கு நீநல்ல தியாரைமுன் எய்திற்றெற் றேயிதுகாண்  

தவளப் பொடிச்செக்கர் மேனிமுக் கண்ணுடைச் சங்கரனே.9

782கரதலம் நுழைத்த மரகதக் கபாடத்து  

அயில்வழங்கு குடுமிக் கயிலை நாடநின்  

அணங்குதுயில் எடுப்பிற் பிணங்குநிலாப் பிணையல்  

யாமே கண்டதும் இலமே தாமா  

மூவா எ·கமும் முரணும்  

ஓவாது பயிற்றும் உலகமால் உளதே.10

783உளரொளிய கங்கை ஒலிதிரைகள் மோத  

வளரொளிதேய்ந் துள்வளைந்த தொக்கும் - கிளரொளிய  

பேதைக் கருங்கட் பிணாவின் மணாளனார்  

கோதைப் பிறையின் கொழுந்து.11

784கொழுந்திரள் தெண்ணில வஞ்சிநின் கூரிருள் வார்பளிங்கின்  

செழுந்திரட் குன்றகஞ் சென்றடைந் தாலொக்குந் தெவ்வர்நெஞ்சத்  

தழுந்திரள் கண்டத் தவளப் பொடிச்செக்கர் மேனிநின்றோர்  

எழுந்திரட் சோதிப் பிழம்புமென் உள்ளத் திடங்கொண்டவே.12

785கொண்டற் கார்எயிற்றுச் செம்மருப் பிறாலின்  

புண்படு சிமையத்துப் புலவுநாறு குடுமி  

வரையோன் மருக புனலாள் கொழுந  

இளையோன் தாதை முதுகாட்டுப் பொருநநின்  

நீறாடு பொழங்கழல் பரவ  

வேறாங்கு கவர்க்குமோ வீடுதரு நெறியே.13

786நெறிவிரவு கொன்றை நெடும்படற்கீழ்க் கங்கை  

எறிதிரைகள் ஈர்த்தெற்ற ஏறிப் - பொறிபிதிர  

ஈற்றராக் கண்படுக்கும் இண்டைச் சடைச்செங்கண்  

ஏற்றரால் தீரும் இடர்.14

787இடர்தரு தீவினைக் கெள்கிநை வார்க்குநின் ஈரடியின்  

புடைதரு தாமரைப் போதுகொ லாம்சரண் போழருவிப்  

படர்தரு கொம்பைப் பவளவண் ணாபரு மாதைமுயங்  

கடைதரு செஞ்சுடர்க் கற்றையொக் குஞ்சடை அந்தணனே.15

788அந்த ணாளர் செந்தொடை ஒழுக்கமும்  

அடலோர் பயிற்றும்நின் சுடர்மொழி ஆண்மையும்  

அவுணர் நன்னாட் டிறைவன் ஆகிக்  

குறுநெடுந் தானை பரப்பித் தறுகண்  

மால்விடை அடரத் தாள்நிமிர்ந் துக்க  

காய்சின அரவுநாண் பற்றி நீயோர்  

நெடுவரை நெளிய வாங்கிச்  

சுடுகணை எரிநிமிர்த்துத் துரந்த ஞான்றே.16

789ஞான்ற புனமாலை தோளலைப்ப நாண்மதியம்  

ஈன்ற நிலவோடும் இவ்வருவான் - மூன்றியங்கு  

மூதூர் வியன்மாடம் முன்னொருகால் துன்னருந்தீ  

மீதூரக் கண்சிவந்த வேந்து.17

790வேந்துக்க மாக்கடற் சூரன்முன் னாள்பட வென்றிகொண்ட  

சேந்தற்குத் தாதையிவ் வையம் அளந்ததெய் வத்தகிரி  

ஏந்தற்கு மைத்துனத் தோழன்இன் தேன்மொழி வள்ளியென்னும்  

கூந்தற் கொடிச்சிதன் மாமன்வெம் மால்விடைக் கொற்றவனே.18

791கொற்றத் துப்பில் ஒன்றை ஈன்ற  

துணங்கையஞ் செல்வத் தணங்குதரு முதுகாட்டுப்  

பேய்முதிர் ஆயத்துப் பிணவின் கொழுநநின்  

நேர்கழல் கவைஇ இலங்கிதழ்த் தாமம்  

தவழ்தரு புனல்தலைப் படுநர்  

அவல மாக்கடல் அழுந்தலோ இலரே.19

792இலர்கொலாம் என்றிளைஞர் ஏசப் பலிக்கென்  

றுலகலொஞ் சென்றுழல்வ ரேனும் -மலர்குலாம்  

திங்கட் குறுந்தெரியல் தேவர்க்காட் செய்வதே  

எங்கட் குறுந்தெரியின் ஈண்டு.20

793ஈண்டுமுற் றத்தொற்றை மால்விடை ஏறியை அம்முனைநாள்  

வேண்டிமுற் றத்திரிந் தெங்கும் பெறாது வெறுங்கைவந்தார்  

பூண்டஒற் றைச்செங்கண் ஆரமும் கற்றைச் சடைப்புனலும்  

நீண்டஒற் றைப் பிறைக் கீளும்எப் போதும்என் நெஞ்சத்தவே.21

794நெஞ்சிற் கொண்ட வஞ்சமோ உடைத்தே  

மடவோர் விரும்புநின் விளையாட் டியல்போ  

மருள்புரி கொள்கைநின் தெருளா மையோ  

யாதா கியதோ எந்தை நீதியென்  

றுடைதலை நெடுநிலா வெறியல்  

கடைதலென் றருளிச் சூடிய பொருளே.22

795பொருளாக யானிரந்தால் புல்லெருக்கின் போதும்  

அருளான்மற் றல்லாதார் வேண்டின் - தெருளாத  

பான்மறா மான்மறிக்கைப் பைங்கட் பகட்டுரியான்  

தான்மறான் பைங்கொன்றைத் தார்.23

796தாரிளங் கொன்றைநல் ஏறு கடாவித் தலைமைமிக்க  

ஏரிய மென்முலைப் பொன்மலை யாட்டிக் கெற் றேயிவனோர்  

பேரிளங் கொங்கைப் பிணாவொடுங் கூடிப் பிறைக்கொழுந்தின்  

ஓரிளந் துண்டஞ் சுமந்தையம் வேண்டி உழிதருமே.24

797உழிதரல் மடிந்து கழுதுகண் படுக்கும்  

இடருறு முதுகாட்டுச் சீரியல் பெரும  

புகர்முகத் துளைக்கை உரவோன் தாதை  

நெடியோன் பாகநின் சுடர்மொழி ஆண்மை  

பயிற்று நாவலர்க்  

கிடர்தரு தீவினை கெடுத்தலோ எளிதே.25

798எளியமென் றெள்கி இகழாது நாளும்  

அளியம்ஆட் செய்தாலும் ஐயோ - தெளிவரிய  

வள்கயிலை நீள்பொருப்ப வான்தோய் மதிச்சடையாய்  

கொள்கையிலை எம்மாற் குறை.26

799குறையாப் பலிஇவை கொள்கஎன் கோல்வளை யுங்கலையும்  

திறையாக்கொண் டாயினிச் செய்வதென் தெய்வக்கங் கைப்புனலில்  

பொறைபாய் ஒருகடல் நஞ்சுண்ட கண்டா பொடியணிந்த  

இறைவா இடுபிணக் காடசெம் மேனிஎம் வேதியனே.27

800வேதியர் பெரும விண்ணோர் தலைவ  

ஆதி நான்முகத் தண்ட வாண  

செக்கர் நான்மறைப் புத்தேள் நாட  

காய்சின மழவிடைப் பாகநின்  

மூவிலை நெடுவேல் பாடுதும்  

நாவலம் பெருமை நல்குவோய் எனவே.28

801எனவே உலகெலாம் என்றிளைஞர் ஏச  

நனவே பலிதிரிதி நாளும் - சினவேங்கைக்  

கார்க்கயிலை நாட களிற்றீர் உரியலாற்  

போர்க்கையிலை பேசல்நீ பொய்.29

802பொய்நீர் உரைசெய்தீர் பொய்யோம் பலியெனப் போனபின்னை  

இந்நீள் கடைக்கென்று வந்தறி யீர்இனிச் செய்வதென்னே  

செந்நீர் வளர்சடைத் திங்கட் பிளவொடு கங்கைவைத்த  

முந்நீர்ப் பவளத் திரட்செக்கர் ஒக்கும் முதலவனே.20  

திருச்சிற்றம்பலம்  

  

###  0. அதிரா அடிகள் பாசுரங்கள் (803-825)  

  

10.1 அதிரா அடிகள் அருளிச் செய்த  

மூத்தபிள்ளையார் திருமும்மணிக்கோவை



803.ஒருநெடுங் கங்கை இருங்குறும் பைம்புகர்  

மும்முகச் செந்நுதி நாலிணர் வெள்நிணக்  

குடற்புலவு கமழும் அடற்கழுப் படையவன்  

மதலை மாமதந் துவன்றிய கதனுடைக்  

கடதடக் கபோலத் தோரிட மருப்பிற்  

கரண்டக உதரத்து முரண்தரு குழவிதன்  

சேவடி யுகளம் அல்லது  

யாவையும் இலமினி இருநிலத் திடையே.1

804நிலந்துளங்க மேருத் துளங்க நெடுவான்  

தலந்துளங்கச் சப்பாணி கொட்டும் -கலந்துளங்கொள்  

காமாரி ஈன்ற கருங்கைக் கடதடத்து  

மாமாரி ஈன்ற மணி.2

805மணிசிந்து கங்கைதன் மானக் குருளையை வாள்அரக்கர்  

அணிசிந்த வென்றஎம் ஐயர்க் கிளங்கன்றை அங்கரும்பின்  

துணிசிந்த வாய்ப்பெய்த போதகத் தைத்தொடர்ந் தோர்பிறவிப்  

பிணிசிந்து கார்முளை யைப்பிடித் தோர்க்கில்லை பேதுறவே.3

806பேதுறு தகையம் அல்லது தீதுறச்  

செக்கர்க் குஞ்சிக் கருநிறத் தொக்கல் நாப்பண்  

புக்கவண் இரும்பொறித் தடக்கையும்  

முரணிய பெருந்தோட்  

கொட்ட நாவி தேவிதன்  

மட்டுகு தெரியல் அடிமணந் தனமே.4

807மேய கருமிடற்றர் வெள்ளெயிற்றர் திண்சேனை  

ஓய மணியூசல் ஆடின்றே - பாய  

மழைசெவிக்காற் றுந்திய வாளமர்க்கண் எந்தை  

தழைசெவிக்காற் றுந்தத் தளர்ந்து.5

808உந்தத் தளரா வளைத்தனம் முன்னம்மின் ஓடைநெற்றிச்  

சந்தத் தளரா ஒருதனித் தெவ்வர்தந் தாளிரியூர்  

விந்தத் தளரா மருங்கிற் கிளிபெற்ற வேழக்கன்றின்  

மந்தத் தளரா மலர்ச்சர ணங்கள் வழுத்துமின்னே.6

809மின்னெடுங் கொண்டல் அந்நெடு முழக்கத்து  

ஓவற விளங்கிய துளைக்கைக் கடவுளை  

யாம்மிக வழுத்துவ தெவனோ அவனேல்  

பிறந்த திவ் வுலகின் பெருமூ தாதை  

உரந்தரு சிரமரிந் தவற்கே வரைந்தது  

மேருச் சிமையத்து மீமிசை  

வாரிச் செல்வன் மகள்மகன் மொழியே.7

810மொழியின் மறைமுதலே முந்நயனத் தேறே  

கழிய வருபொருளே கண்ணே -தெழிய  

கலாலயனே எங்கள் கணபதியே நின்னை  

அலாதையனே சூழாதென் அன்பு.8

811அன்பு தவச்சுற்று காரழல் கொண்டெயில் மூன்றெரிய  

வன்புத வத்துந்தை மாட்டுகின் றாம்மதஞ் சூழ்மருப்பிற்  

கன்பு தவக்கரத் தாளமிட் டோடிக் கடுநடையிட்  

டின்பு தவச்சென்று நீயன்று காத்த தியம்புகவே.9

812கவவுமணிக் கேடகக் கங்கணக் கரவணா  

அறைகழல் அவுணரொடு பொருத ஞான்றுநீள்  

புழைக்கரம் உயிர்த்த அழற்பேர் ஊதை  

விரைநனி கீறி மூரி  

அஞ்சேறு புலர்த்தும் என்பர்  

மஞ்சேறு கயிலை மலைகிழ வோயே.10

813மலைசூழ்ந் திழிகின்ற மாசுணப்பொற் பாறை  

தலைசூழ்ந்து தானினைப்ப தொக்கும் - கலைசூழ்  

திரண்டகங்கொள் பேரறிவன் திண்வயிற்றின் உம்பர்க்  

கரண்டகங்கொள் காலுயிர்க்குங் கை.11

814காலது கையது கண்ணது தீயது கார்மதநீர்  

மேலது கீழது நூலது வெற்பது பொற்பமைதீம்  

பாலது தேனது தானது மென்மொழிப் பாவைமுப்பூண்  

வேலது வாளது நான்மறைக் கீன்ற விடுசுடர்க்கே.12

815சுடர்ப்பிழம்பு தழைத்த அழற்றனி நெடுவேல்  

சேய்மூ வுலகம் வலம்வர வேயக்  

கொன்றையம் படலை துன்றுசடைக் கிடந்த  

ஓங்கிருந் தாதையை வளாஅய் மாங்கனி  

அள்ளல் தீஞ்சுவை அருந்திய  

வள்ளற் கிங்கென் மனங்கனிந் திடுமே.13

816இக்கயங்கொள் மூவலயஞ் சூழேழ் தடவரைகள்  

திக்கயங்கள் பேர்ந்தாடச் செங்கீரை - புக்கியங்கு  

தேனாட வண்டாடச் செங்கீரை ஆடின்றே  

வானாடன் பெற்ற வரை.14

817பெற்றமெல் லோதி சிலம்பின் மகள்பெறப் பிச்சுகந்த  

மற்றவள் பிச்சன் மயங்கன்முன் னோன்பின் னிணைமைமிகக்  

கற்றவன் ஐயன் புறங்காட் டிடைநடம் ஆட்டுகந்தோ  

செற்றவெண் தந்தத் தவன்நம்மை ஆட்கொண்டு செய்தனவே.15

818செய்தரு பொலம்படை மொய்தரு பரூஉக்குருளை  

வெள்ளெயிறு பொதிந்த வள்ளுகிர்த் திரள்வாய்ப்  

பெருந்திரட் புழைக்கை  

மண்முழை வழங்கும் திண்முரண் ஏற்றின்  

பனையடர்ப் பாகன் றன திணையடி  

நெடும்பொற் சரணம் ஏத்த  

இடும்பைப் பெளவம் இனிநீங் கலமே.16

819அலங்கல் மணிகனகம் உந்தி அருவி  

விலங்கல் மிசைஇழிவ தொக்கும் - பலங்கனிகள்  

உண்டளைந்த கோன்மகுடத் தொண்கடுக்கைத் தாதளைந்து  

வண்டணைந்து சோரும் மதம்.17

820மதந்தந்த மென்மொழி மாமலை யாட்டி மடங்கல்கொன்ற  

மதந்தந்த முக்கண் ணரற்குமுன் ஈன்றவம் மாமலைபோல்  

மதந்தந்த கும்பக் குழவிமந் தாரப்பொன் னாட்டிருந்து  

மதந்தந்த செம்மலன் றோவையம் உய்ய வளர்கின்றதே.18

821வளர்தரு கவட்டின் கிளரொளிக் கற்பகப்  

பொதும்பர்த் தும்பி ஒழிகின் றோச்சும்  

பாரிடைக் குறுநடைத் தோடி ஞாங்கர்  

இட்ட மாங்கனி  

முழுவதும் விழுங்கிய முளைப்பனைத் தடக்கை  

எந்தை அல்லது மற்று யாவுள  

சிந்தை செய்யும் தேவதை நமக்கே.19

822கேளுற்றி யான்தளர ஒட்டுமே கிம்புரிப்பூண்  

வாளுற்ற கேயூர வாளரக்கர் - தோளுற்  

றறுத்தெறிந்து கொன்றழித்த அங்கயங்கண் மீண்டே  

இறுத்தெறிந்து கொன்றழித்த ஏறு.20

823ஏறு தழீஇயவெம் புத்தேள் மருகஎங் குந்தவள  

நீறு தழீஇயஎண் தோளவன் செல்வவண் டுண்ணநெக்க  

ஆறு தழீஇய கரதலத் தையநின் றன்னைஅல்லால்  

வேறு தழீஇத்தொழு மோவணங் காத வியன்சிரமே.21

824சிரமே, விசும்புபோத உயரி இரண்டசும்பு பொழியும்மே  

கரமே, வரைத்திரண் முரணிய விரைத்து விழும்மே  

புயமே, திசைவிளிம்பு கிழியச் சென்று செறிக்கும்மே  

அடியே, இடுந்தொறும் இவ்வுலகம் பெயரும்மே  

ஆயினும், அஞ்சுடர்ப் பிழம்பு தழீஇ  

நெஞ்சகத் தொடுங்குமோ நெடும்பணைச் சூரே.22

825சூர்தந்த பொற்குவட்டின் சூளிகையின் வானயிர்த்து  

வார்தந் தெழுமதியம் மன்னுமே - சீர்தந்த  

மாமதலை வான்மதியங் கொம்பு வயிறுதித்த  

கோமதலை வாண்மதியங் கொம்பு.23 **(பாசுரங்கள் 24-30 கிடைக்கப் பெறவில்லை)**  
  
  

திருச்சிற்றம்பலம்