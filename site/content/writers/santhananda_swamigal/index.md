---
title: சாந்தானந்த ஸ்வாமிகள்
thumbnail: 'https://santhanandaswamigal.org/app/uploads/2018/01/Santhananda-Swamigal-2.jpg'
---

ஸ்ரீமத் ஸத்குரு சாந்தானந்த ப்ரம்மேந்திர ஸரஸ்வத் அவதூத ஸ்வாமிகள், இந்த பாரத தேசத்திற்கு இருபதாம் நூற்றாண்டில் கிடைக்கப்பெற்ற முக்கிய ஆன்மீக சிகரங்களில் ஒருவராவார்.

அவதூத திலகமான அத்வைத யோகி ஸ்ரீமத் ஸ்வாமிகள், தூக்கிக்கட்டிய ஜடாமகுடமும், விசாலமான நெற்றியில் விபூதியும், அன்னை புவனேஸ்வரியின் அருள் ப்ரசாதமான குங்குமமும் அணி செய்ய, சாந்த முகமும் கபடமற்ற குழந்தை சிரிப்பும், யாருடைய மனதையும் புண்படுத்தாத உரையாடலும், கனிவுள்ள நோக்கும், மேடைகளில் தெய்வநெறி காட்டும் வற்றாத அனுபவமிக்க ஆன்மீக கருத்துக்கள் கொண்ட பேச்சும், அவர் தம் குருவைப் பற்றி பேசும் போது பொங்கி எழும் உற்சாகமும், நம்மை காந்தம் கண்ட இரும்பு போல அவர்பால் கவர்ந்து இழுக்கும்.

ஸ்ரீமத் ஸ்வாமிகள் 27.05.2002 திங்கட் கிழமை வைகாசி மாதம் ப்ரதமை திதி அன்று சேலம் உடையாப்பட்டி ஸ்கந்தாஸ்ரமம் ஸ்ரீஅஷ்டாதசபுஜ மஹா லக்ஷ்மி துர்கை சந்நிதியில் விதேஹ முக்தி அடைந்தார். இன்றும் அவர் நம்மிடையே சூட்சுமமாக இருந்து அருள் பாலித்துக் கொண்டிருக்கிறார். மேற்பட்ட ஸத்குரு  மஹானின் திவ்ய சரிதத்தை திகட்டாத கரும்பாக தித்திக்கும் தேனாக அபயமளிக்கும் அமிர்தமாக அனைத்து மக்களும் படித்து நற்கதியடைய வேண்டுகிறோம்.

