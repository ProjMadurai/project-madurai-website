---
title: தேவராய சுவாமிகள்
thumbnail: 'https://img1.dinamalar.com/kovilimages/news/TN_131016153207000000.jpg'
---

பால தேவராய சுவாமிகள் என்பவர் ஒரு தமிழ்ப் புலவராவார். இவரது இயற்பெயர் தேவராயன் ஆகும். இவர் 1857 இல் தொண்டை மண்டலம் வல்லூரில் பிறந்தார்.இவருடைய தந்தையார் வீரசாமிப்பிள்ளை பெங்களூரில் மைசூர் அரசரிடம் கணக்கர் (துபாஷ்) வேலை பார்த்தவர் என்று சில நூல்களில் குறிப்புகள் உள்ளன.தேவராய சுவாமிகள் தமிழின் மீது உள்ள ஆர்வத்தினால் திருவாவடுதுறை ஆதினத்தில் பெரும் புலவராகத் திகழ்ந்த திரிசிரபுரம் மகாவித்வான் மீனாட்சி சுந்தரம் பிள்ளையவர்களின் கீழ் தமிழ் பயின்றார்.ஆனால் உ. வே. சாமிநாதையர் அவர்கள் எழுதிய மகாவித்வான் மீனாட்சி சுந்தரம் பிள்ளையவர்கள் வரலாற்றில் தேவராயர் இவரது மாணவர் என்பதற்கான குறிப்பு எதுவும் காணப்பெறவில்லை. தணிகாசல மாலை, பஞ்சாக்ர தேசிகர் பதிகம், சேட மலை மாலை முதலிய நூல்களை தேவராயர் இயற்றினார் என்பர்.இவர் இயற்றியவற்றுள் மிகவும் புகழ் பெற்றது கந்த சஷ்டி கவசம் ஆகும். இவர் இயற்றிய பிற கவசங்கள்: சிவ கவசம், சண்முக கவசம். சக்தி கவசம் மற்றும் நாராயண கவசம் ஆகும்.